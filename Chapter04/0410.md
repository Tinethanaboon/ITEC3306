## สรุป
* โครงสร้างข้อมูล คือรูปแบบการจัดเก็บข้อมูลไว้ในระบบคอมพิวเตอร์ สามารถจัดระเบียบโครงสร้างที่เล็กที่สุดไปหาใหญ่ ได้แก่ บิท (Bit) ไบท์ (Byte) เขตข้อมูล (Field) ระเบียน (Record) ตาราง (Table) และ ฐานข้อมูล (Database) ตามลำดับ ฐานข้อมูล (Database) เป็นแหล่งรวมข้อมูลจากที่ต่าง ๆ และถูกจัดเก็บไว้อย่างมีระบบภายในฐานข้อมูลชุดเดียวกัน สามารถจำแนกแบบจำลองฐานข้อมูลได้ 4 แบบ ได้แก่ แบบจำลองฐานข้อมูลแบบลำดับชั้น แบบจำลองฐานข้อมูลแบบเครือข่าย แบบจำลองฐานข้อมูลเชิงสัมพันธ์ และ แบบจำลองฐานข้อมูลเชิงวัตถุ โดยความสัมพันธ์ของข้อมูลสามารถจำแนก 3 รูปแบบ ได้แก่ ความสัมพันธ์แบบหนึ่งต่อหนึ่ง ความสัมพันธ์แบบหนึ่งต่อกลุ่ม และ ความสัมพันธ์แบบกลุ่มต่อกลุ่ม 

* คำสั่งภาษาเอสคิวแอล (SQL) สามารถจัดกลุ่มได้ 3 กลุ่ม คือ กลุ่มดีดีแอล (DDL: Data Definition Language) กลุ่มดีเอ็มแอล (DML: Data Manipulation Language) และ กลุ่มดีซีแอล (DCL: Data Control Language) โดยกลุ่มที่ใช้งานสำหรับการเขียนโปรแกรมจัดการข้อมูล คือ กลุ่มดีเอ็มแอล ซึ่งมีส่วนคำสั่งสำคัญ 4 คำสั่ง ได้แก่ คำสั่งเลือก (SELECT) คำสั่งแทรก (INSERT) คำสั่งปรับปรุง (UPDATE) และ คำสั่งลบ (DELETE) ส่วนกลุ่มกลุ่มดีดีแอลและกลุ่มดีซีแอลจะเกี่ยวข้องกับการสร้างฐานข้อมูลและควบคุมสิทธิการใช้งานผ่านแอปพลิเคชันสำหรับผู้ดูแลระบบฐานข้อมูล อาทิ พีเอชพีมายแอดมิน (PHPmyAdmin) การติดต่อฐานข้อมูลมายเอสคิวแอล (MySQL) ด้วยภาษาพีเอชพี (PHP) มีขั้นตอนดำเนินการ 4 ขั้นตอน ได้แก่ การเชื่อมต่อ (Connect) ใช้คำสั่ง mysqli_connect() การเลือกฐานข้อมูล (Select Database) ใช้คำสั่ง mysqli_select_db() การจัดการข้อมูล หรือ การคิวรี (Query) ใช้คำสั่ง mysqli_query() และ	การปิดการเชื่อมต่อ (Disconnect) ใช้คำสั่ง mysqli_close() 

---
#### [<< หน้าก่อนหน้า](0405.md) | [หน้าเลือกหัวข้อ](README.md)
---
#### - [แบบฝึกหัดท้ายบท ตอนที่ 1](0430.md)
#### - [แบบฝึกหัดท้ายบท ตอนที่ 2](0450.md)
#### - [แบบฝึกปฏิบัติท้ายบท](0470.md)
---