## การเตรียมห้องเว็บไซต์และตัวแก้ไขเอกสารเอชทีเอ็มแอล

ในที่นี้จะใช้โปรแกรมเอ็กซ์-แซม (XAMPP) เป็นตัวจำลองเว็บเซิร์ฟเวอร์ (Web Server) หลังจากติดตั้งชุดจำลองเว็บเซิร์ฟเวอร์เสร็จสิ้น การเริ่มต้นสร้างเว็บเพจจะต้องเริ่มต้นจากการเตรียมห้องสำหรับจัดเก็บเอกสารบนเว็บไซต์ และเตรียมโปรแกรมสำหรับแก้ไขเอกสารเพื่อใช้สร้างเอกสารเว็บเพจ

#### โครงสร้างห้องและไฟล์ของเว็บไซต์

โครงสร้างห้องและไฟล์ของเว็บไซต์ของตัวจำลองเว็บเซิร์ฟเวอร์ “เอ็กซ์-แซม” (XAMPP) ใช้ชื่อห้องที่ติดตั้งโปรแกรมว่า “XAMPP” ในที่นี้ได้ติดตั้งโปรแกรมไปที่ตำแหน่ง “c:\xampp\” ตามภาพ

<img src=img/ch02_01.png>

จากภาพแสดงห้องที่สำคัญ รายละเอียด ดังนี้

* ห้อง “apache” สำหรับติดตั้งเว็บเซอร์วิส (Web Service)
* ห้อง “FileZillaFTP” สำหรับติดตั้งบริการโอนย้ายไฟล์แบบเอฟทีพี (FTP Service)
* ห้อง “htdocs” เป็นตำแหน่งรูท (Root) การจัดเก็บเอกสารเว็บไซต์ (Website)
* ห้อง “MercuryMail” ห้องสำหรับตัวระบบบริการอีเมล์ (E-Mail Service)
* ห้อง “mysql” สำหรับตัวระบบบจัดการฐานข้อมูล (Database Manament System)
* ห้อง “tomcat” สำหรับติดตั้งเว็บเซอร์วิส (Web Service) รองรับภาษาจาวา (Java)
* ห้อง “phpmyadmin” ห้องสำหรับแอปพลิเคชันพีเอชพีมายแอดมิน (phpMyAdmin)



