## การใช้งานภาษาเอชทีเอ็มแอลเบื้องต้น
ภาษาเอชทีเอ็มแอลเป็นภาษาคอมพิวเตอร์ภาษาหนึ่งที่ใช้ในการสร้างเว็บเพจเพื่อนำเสนอข้อมูลข่าวสารบนอินเทอร์เน็ต ซึ่งเว็บเพจที่สร้างขึ้นด้วยภาษาเอชทีเอ็มแอลเป็นเอกสารที่ส่วนขยาย “.html” หรือ “.htm” ซึ่งมีโครงสร้างภาษาและ หลักการของการจัดการเนื้อหาบนเว็บด้วยเอกสารเอชทีเอ็มแอล ดังนี้

### หลักภาษาเอชทีเอ็มแอล
ภาษาเอชทีเอ็มแอลมีโครงสร้างคำสั่งที่อาศัยการควบคุมการทำงานด้วยป้ายระบุที่เรียกว่า “แท็ก” (Tag) เพื่อทำหน้าที่เป็นคำสั่งสำหรับควบคุมการแสดงผลเนื้อหาของเอกสารเว็บเพจ (Web Page) มีส่วนโครงสร้างที่สำคัญ (วฤษาย์ ร่มสายหยุด. 2556) ดังนี้
#### 1. ป้ายระบุ หรือ แท็ก (Tag) จะใช้สัญลักษณ์ใน 2 รูปแบบ ได้แก่

1.1 ป้ายระบุ หรือ แท็ก (Tag) แบบเปิด-ปิด มีโครงสร้าง ดังนี้

```
<ชื่อป้าย>........</ชื่อป้าย>
```

1.2 ป้ายระบุหรือแท็ก (Tag) แบบเดี่ยว มีโครงสร้าง ดังนี้

```
<ชื่อป้าย> หรือ <ชื่อป้าย/>
```

#### 2. แอตทริบิวต์ (Attribute) เป็นส่วนกำหนดคุณสมบัติของแท็ก เช่น สี ขนาด เป็นต้น การกำหนดแอตทริบิวต์อาจจะมีหรือไม่มีก็ได้แตกกันออกไปตามลักษณะของการใช้งานแท็ก (Tag) นั้น ๆ ตัวอย่างเช่น

```
<BODY bgcolor="red">........</BODY>                             
```

#### 3. คอมเมนท์ (Comment) เป็นส่วนการอธิบายข้อความในเอกสารเอชทีเอ็มแอล ซึ่งจะไม่กระทบกับการแสดงผลเนื้อหาของเว็บเพจ โดยมีรูปแบบการใช้งาน ดังนี้

```
<!-- ข้อความอธิบาย -->
```

### โครงสร้างภาษาเอชทีเอ็มแอล
การสร้างเอกสารเว็บเพจด้วยภาษาเอชทีเอ็มแอลเริ่มต้นด้วยการเปิดและปิดแท็ก <HTML>...</HTML> โดยมีส่วนประกอบภายใน 2 ส่วนหลัก ดังภาพ

<img src=img/0201.png>

จากภาพที่ แสดงโครงสร้างการเขียนโปรแกรมภาษาเอชทีเอ็มแอล (HTML) ซึ่งสามารถดูตัวอย่างจากโปรแกรมที่ 2.3 ซึ่งมีโครงสร้าง 2 ส่วน ได้แก่
1. ส่วนหัว คือ ส่วนของการกำหนดรายละเอียดของเอกสารเว็บเพจ ซึ่งแท็กภายในที่สำคัญ 2 คำสั่ง ได้แก่

	1.1 แท็ก <TITLE>…</TITLE> จะบอกชื่อเรื่องของเอกสารเว็บ ซึ่งข้อความที่ระบุไว้ภายในแท็กจะปรากฏที่แถบหัวเรื่องด้านบนสุดของเว็บเบราว์เซอร์
    
	1.2  แท็ก <META…/> เป็นส่วนคำสั่งที่ใช้ในการจัดทำคลังบัญชีเว็บเพจสำหรับให้โปรแกรมจำพวกการสืบค้นเว็บเพจ (Search Engine) ใช้งาน
    
2. ส่วนเนื้อหา คือ ส่วนของการกำหนดรายละเอียดเนื้อหาที่ต้องการแสดงผลบนหน้าเว็บเพจ ซึ่งในส่วนบอดี้จะมีการใช้แท็กสำหรับแสดงเนื้อหาในรูปแบบต่าง ๆ เช่น ข้อความ รูปภาพ ตาราง และลิงค์เชื่อมโยงเอกสารเว็บเพจ เป็นต้น

```
01:<HTML>
02:<HEAD>
03:	  <TITLE>Hello HTML</TITLE>
04:	  <META name="keywords" content="Hello, HTML"/>
05:	</HEAD>
06:	<BODY>
07:	  <P><B>Hello HTML</B></P>
08:</BODY>
09:</HTML>
```

[ดาวน์โหลด source code](src/ch02_01.php)

เมื่อเขียนโปรแกรมด้วยโปรแกรม Notepad++ และเรียกใช้บริการเอกสารผ่านเว็บเบราว์เซอร์จะได้ผลลัพธ์ ดังภาพ 

<img src=img/0202.png>

ตัวอย่างแท็กของภาษาเอสทีเอ็มแอล

| คำสั่ง หรือ ป้ายระบุ | รายละเอียด |
| --- | --- |
| ```<HTML>…</HTML>``` | ระบุว่าเป็นส่วนเอกสารเอชทีเอ็มแอล (HTML) |
| ```<HEAD>...</HEAD>``` | ระบุว่าเป็นส่วนหัว (Head) |
| ```<BODY>...</BODY>``` | ระบุว่าเป็นส่วนตัว (Body) |
| ```<P>…</P>``` | ระบุข้อความย่อหน้า (Paragraph) |
| ```<BR> หรือ <BR/>``` | ขึ้นบรรทัดใหม่ (Newline) |

---
#### [<< หน้าก่อนหน้า](0201.md) | [หน้าเลือกหัวข้อ](README.md) | [หน้าต่อไป >>](0203.md)
---
