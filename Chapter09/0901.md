## ประเภทและองค์ประกอบระบบงานธุรกิจการค้าบนอินเทอร์เน็ต	
	
ระบบเป็นกลุ่มขององค์ประกอบที่มีความสัมพันธ์กันโดยจะประสานการทำงานร่วมกัน เพื่อบรรลุเป้าหมายเดียวกัน (โอภาส เอี่ยมสิริวงศ์, 2555: 18) ในหัวข้อนี้ จะอธิบายเกี่ยวกับประเภทของระบบธุรกิจการค้าบนอินเทอร์เน็ต ระบบจัดการหลังร้านกับระบบจัดการหน้าร้าน รวมทั้งโครงสร้างของระบบธุรกิจการค้าบนอินเทอร์เน็ตที่เป็นองค์ประกอบพื้นฐานของการดำเนินการพานิชย์อิเล็กทรอนิกส์ ดังนี้

### ประเภทของธุรกิจการค้าบนอินเทอร์เน็ต
ประเภทของธุรกิจการค้าบนอินเทอร์เน็ตเป็นส่วนหนึ่งของพาณิชย์อิเล็กทรอนิกส์ สามาจำแนกได้ตามรูปแบบคู่ค้าทางธุรกิจได้ ดังนี้

1.  ธุรกิจกับธุรกิจ (Business to Business: B to B) คือ รูปแบบการทำธุรกิจการค้าบนอินเทอร์เน็ตระหว่างผู้ประกอบการด้วยกัน เช่น ผู้ผลิตกับผู้ผลิต ผู้ผลิตกับผู้ส่งออก ผู้ผลิตกับผู้นำเข้า และ ผู้ผลิตกับผู้ค้า เป็นต้น
2.  ธุรกิจกับผู้บริโภค (Business to Consumer: B to C) คือ รูปแบบการทำธุรกิจระหว่างผู้ให้บริการกับผู้บริโภคหรือลูกค้า เช่น การขายสินค้าและบริการออนไลน์
3. ธุรกิจกับรัฐบาล (Business to Government: B to G) คือ รูปแบบการทำธุรกิจระหว่างภาคธุรกิจกับภาครัฐบาลเพื่อการบริหารการจัดการที่ดีของรัฐบาล เช่น การสัมปทานคลื่นความถี่ในธุรกิจการสื่อสารผ่านระบบประมูลอิเล็กทรอนิกส์ เป็นต้น
4.  ผู้บริโภคกับผู้บริโภค (Consumer to Consumer: C to C) คือ รูปแบบการทำธุรกิจระหว่างผู้บริโภคกับผู้บริโภคด้วยกันเอง เช่น การขายของมือสองผ่านทางอินเตอร์เน็ต
5. รัฐบาลกับผู้บริโภค (Government to Consumer: G to C) เป็นรูปแบบการให้บริการของภาครัฐกับภาคผู้บริโภคผ่านสื่ออิเล็กทรอนิกส์ เช่น การให้บริการยื่นเสียภาษีผ่านอินเทอร์เน็ต เป็นต้น
6. รัฐบาลกับรัฐบาล (Government to Government: G to G) เป็นรูปแบบการทำธุรกิจระหว่างภาครัฐบาลกับรัฐบาลโดยองค์ประกอบที่เกี่ยวข้องสำหรับการซื้อขายอยู่ในส่วนความรับผิดชอบของภาครัฐบาล เช่น การจัดซื้อเทคโนโลยีหรืออุปกรณ์ทางทหาร เป็นต้น

### ส่วนระบบจัดการหลังร้านกับส่วนระบบจัดการหน้าร้าน
ระบบธุรกิจการค้าบนอินเทอร์เน็ตจะแยกการจัดการและการใช้งาน 2 ส่วน ได้แก่ 

1. ส่วนระบบจัดการหลังร้าน คือ ส่วนการจัดการและใช้งานของเจ้าของธุรกิจ พนักงาน และ เจ้าหน้าที่ซึ่งเกี่ยวข้องกับระบบงาน เป็นส่วนที่ใช้สำหรับจัดการข้อมูลสิ้นค้าและบริการ รวมทั้งการจัดเนื้อหาและการตั้งค่าต่าง ๆ บนเว็บไซต์
2. ส่วนระบบจัดการหน้าร้าน คือ ส่วนประกอบที่สำคัญสำหรับการดำเนินการด้านการพานิชย์อเล็กทรอนิกส์ เป็นส่วนสำหรับการค้นหาและการแสดงข้อมูลสินค้าและบริการ ที่มีการออกแบบให้เหมาะสมกับประเภทธุรกิจและกลุ่มเป้าหมาย

### โครงสร้างของระบบธุรกิจการค้าบนอินเทอร์เน็ต
ทั่วไประบบธุรกิจการค้าบนอินเทอร์เน็ตใช้ส่วนของระบบจัดการหน้าร้านเป็นส่วนประกอบที่สำคัญของระบบเพื่อใช้สำหรับการค้นหาแสดงข้อมูลสินค้าและบริการต่าง ๆ ของเว็บไซต์ และใช้ส่วนระบบจัดการหลังร้านสำหรับการบริหารจัดการ โดยทั่วไปโครงสร้างของระบบธุรกิจการค้าบนอินเทอร์เน็ต มีองค์ประกอบ ดังนี้

	1.  ส่วนหน้าร้าน เป็นส่วนที่ใช้สำหรับการค้นหาและแสดงผลข้อมูลสินค้าและบริการต่าง ๆ รวมทั้งการแนะนำสินค้าและบริการอย่างฉัจริยะของเว็บไซต์ เพื่อให้ลูกค้าเข้าถึงข้อมูลสินค้าที่ต้องการได้อย่างถูกต้องรวดเร็ว 
	2. ส่วนการสมัครสมาชิก เป็นการบันทึกข้อมูลของลูกค้าไว้ในระบบ โดยลูกค้าที่เป็นสมาชิกจะได้รับประโยชน์ในด้านต่าง ๆ เช่น เพื่อรับข่าวสาร เป็นระบบที่มีความสำคัญโดยเฉพาะธุรกิจขนาดใหญ่ โดยนอกจากจะใช้สำหรับการยืนยันตัวตนในการทำธุรกรรมบนอินเทอร์เน็ตได้อย่างรวดเร็วแล้ว ยังสามารถนำไปใช้จัดกิจกรรมส่งเสริมการขายต่าง ๆ ได้ เช่น การสะสมแต้มจากยอดซื้อสินค้าและบริการ เป็นต้น
2.  ส่วนตระกร้ารับคำสั่งซื้อ เป็นระบบที่เชื่อมโยงกับส่วนหน้าร้านโดยการนำรายการที่ลูกค้าต้องการสั่งซื้อเข้ามาสู่ระบบตระกร้าสินค้าแบบออนไลน์โดยสามารถหยิบเข้าหรือหยิบออกเพิ่มเติมได้ และสิ้นสุดที่ขั้นตอนการยืนยันการสั่งซื้อ
3.  ส่วนการชำระเงิน เป็นส่วนเชื่อมโยงมาจากส่วนตระกร้ารับคำสั่งซื้อ เมื่อลูกค้าได้ยืนยันคำสั่งซื้อ ส่วนนี้จะเป็นส่วนสำหรับการสร้างการเลือกช่องทางสำหรับการชำระเงิน สามารถกำหนดให้มีได้หลายช่องทาง เช่น การโอนเงินเข้าบัญชีธนาคาร การชำระด้วยบัตรเครดิต และการชำระด้วยสกุลเงินดิจิทัล เป็นต้น ในกรณีที่ลูกค้าใช้วิธีการโอนเงินผ่านช่องทางที่ไม่สามารถตรวจสอบยืนยันจากระบบได้ควรต้องเพิ่มช่องทางในการยืนยันการชำระเงิน ส่วนนี้จะสิ้นสุดการทำงานเมื่อสามารถยืนยันการชำระเงินเรียบร้อย
4.  ส่วนการขนส่ง เป็นส่วนการจัดส่งสินค้าให้ถึงลูกค้าเชื่อมโยงมาจากส่วนการชำระเงินหลังจากเมื่อได้รับการยืนยันการชำระเงินเรียบร้อย การขนส่งขึ้นอยู่กับความต้องการของลูกค้า ในกรณีที่ต้องมีการประเมินคิดค่าขนส่งด้วยอาจจะเชื่อมโยงจากส่วนตระกร้ารับคำสั่งซื้อหลังจากมีการการยืนยันการสั่งซื้อสำเร็จ โดยช่องการขนส่งอาจมีตัวเลือกให้หลากหลายที่หลากหลายบริการ เช่น ส่งแบบปกติ หรือ ส่งแบบด่วน และมีให้เลือกหลายระบบ ตัวอย่าง เช่น EMS, DHL และ FedEx เป็นต้น โดยจะสิ้นสุดกระบวนการขนส่งเมื่อสินค้ามือลูกค้า
5.  ส่วนการติดตามคำสั่งซื้อ เป็นส่วนที่ใช้สำหรับตรวจสอบสถานะของสินค้า โดยทั่วไปจะเริ่มติดตามเมื่อมีหมายเลขคำสั่งซื้อออกมาเสร็จเรียบร้อย โดยลูกค้าจะได้รับหมายเลขดังกล่าวเพื่อใช้สำหรับติดตามสถานะของใบสั่งซื้อสินค้าหรือบริการนั้น ๆ เป็นส่วนที่จะติดช่วยในเรื่องสร้างความน่าเชื่อถือให้กับลูกค้าว่าจะรับสินค้าตรงตามกำหนดแน่นอน

---
#### [หน้าเลือกหัวข้อ](README.md) | [หน้าต่อไป >>](0902.md)
---
