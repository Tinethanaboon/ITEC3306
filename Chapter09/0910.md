## สรุป

* ธุรกิจการค้าบนอินเทอร์เน็ตสามารถแบ่งประเภทตามลักษณะคู่ค้าออกได้ คือ ธุรกิจกับธุรกิจ (Business to Business: B to B) ธุรกิจกับผู้บริโภค (Business to Consumer: B to C) ธุรกิจกับรัฐบาล (Business to Government: B to G) .  ผู้บริโภคกับผู้บริโภค (Consumer to Consumer: C to C) รัฐบาลกับผู้บริโภค (Government to Consumer: G to C) และ รัฐบาลกับรัฐบาล (Government to Government: G to G) โดยระบบจัดการจะแยกออกเป็น 2 ส่วนหลัก ได้แก่ ส่วนระบบจัดการหลังร้านกับส่วนระบบจัดการหน้าร้าน ในที่นี้ ได้ยกตัวอย่างสำหรับพื้นฐานของระบบงานขายสินค้าออนไลน์ทั่วไป โดยส่วนระบบจัดการหลังร้านจะมีโครงสร้างการทำงานประกอบด้วย ส่วนการล็อคอิน ส่วนจัดการข้อมูลสินค้า ส่วนจัดการข้อมูลลูกค้า ส่วนจัดการข้อมูลคำสั่งซื้อ และ ส่วนการพิมพ์ใบรายการสำคัญ เป็นต้น ในส่วนของระบบจัดการหน้าร้านจะมีโครงสร้างการทำงานประกอบด้วย ส่วนการค้นหาและแสดงรายการสินค้า ส่วนการจัดการตระกร้าสินค้าออนไลน์ ส่วนการจัดการสั่งซื้อสินค้าและจัดการข้อมูลการขนส่ง และ ส่วนการจัดการชำระเงินหรือแจ้งการชำระเงิน เป็นต้น โดยเมื่อผู้พัฒนาได้พัฒนาโปรแกรมเสร็จสูมบูรณ์แล้วจะทำการนำระบบขึ้นออนไลน์บนเซิร์ฟเวอร์จริง โดยในที่นี้ ได้อธิบายเครื่องมือที่ใช้นำขึ้นระบบ คือ การโอนย้ายไฟล์ทางอินเทอร์เน็ตผ่านโปรโตคอลเอฟทีพี (FTP) ซึ่งบริการนี้มีใช้ทั่วไปในเว็บโฮสติ้งต่าง ๆ

---
#### [<< หน้าก่อนหน้า](0904.md) | [หน้าเลือกหัวข้อ](README.md) | [หน้าเลือกบทเรียน](../README.md)
---
#### - [แบบฝึกหัดท้ายบท ตอนที่ 1](0930.md)
#### - [แบบฝึกหัดท้ายบท ตอนที่ 2](0950.md)
#### - [แบบฝึกปฏิบัติท้ายบท](0970.md)
---
