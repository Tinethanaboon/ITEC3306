## กรณีศึกษาระบบงานธุรกิจการค้าบนอินเทอร์เน็ต

ระบบงานธุรกิจการค้าบนอินเทอร์เน็ตมีหลากหลายรูปแบบซึ่งขึ้นอยู่กับประเภทของธุรกิจการค้าบนอินเทอร์เน็ต รวมทั้งลักษณะของสินค้าหรือบริการ อาทิ การเว็บซื้อขายสินค้าออนไลน์ เว็บไซต์ตัวกลางระหว่างผู้ซื้อและผู้ขาย เว็บประมูลสินค้า และ เว็บบริการเช่าซื้อบริการ เป็นต้น ในที่นี้ จะขอยกตัวอย่างการพัฒนาระบบโดยใช้เว็บซื้อขายอุปกรณ์คอมพิวเตอร์ออนไลน์เป็นกรณีศึกษา (ใช้ตัวแบบจาก https://www.wix.com, ออนไลน์. 2561) โดยมีการจัดโครงสร้างของระบบ ดังนี้

### ส่วนระบบจัดการหลังร้าน
ส่วนระบบจัดการหลังร้านสำหรับเว็บซื้อขายอุปกรณ์คอมพิวเตอร์ ซึ่งเป็นส่วนการใช้งานสำหรับเจ้าของร้านหรือพนักงานขาย ประกอบไปด้วย

1. ส่วนการล็อคอินเพื่อเข้าใช้งานระบบจัดการหลังร้าน แสดงตัวอย่างดังภาพ

<img src=img/0901.png>

2. ส่วนจัดการข้อมูลสินค้าอุปกรณ์คอมพิวเตอร์ โดยสามารถเพิ่ม ลบ แก้ไขข้อมูลสินค้าอุปกรณ์คอมพิวเตอร์ แสดงตัวอย่างดังภาพ 

<img src=img/0902.png>

3. ส่วนจัดการข้อมูลสมาชิก/ลูกค้า โดยสามารถเพิ่ม ลบ แก้ไขข้อมูลสมาชิกได้ แสดงตัวอย่างดังภาพ 

<img src=img/0903.png>

4. ส่วนจัดการข้อมูลคำสั่งซื้อ โดยสามารถค้นหาคำสั่งซื้อล่าลุด/สถานะการแจ้งชำระสินค้า/สถานะจัดส่ง และ สามารถแก้ไขข้อูลในรายการคำสั่งซื้อได้ แสดงตัวอย่างดังภาพ

<img src=img/0904.png>

5. ส่วนการพิมพ์ใบรายการสั่งซื้อ/ใบจัดส่ง/ใบสำคัญรับเงิน เป็นส่วนสำหรับการออกเอกสารสำหรับไว้ให้ในการตรวจสอบรายการสินค้าทั้งส่วนพนังงานเพื่อตรวจนับบรรจุของ และส่วนใบส่งสินค้าและใบสำคัญรับเงินของลูกค้า แสดงตัวอย่างเบื้องต้นดังภาพ 

<img src=img/0905.png>

### ส่วนระบบจัดการหน้าร้าน
ส่วนระบบจัดการหน้าร้านสำหรับเว็บซื้อขายอุปกรณ์คอมพิวเตอร์ ซึ่งเป็นส่วนการใช้งานลูกค้าออนไลน์ทั่วไป ประกอบไปด้วย

1. ส่วนการแสดงรายการสินค้า/การค้นหาสินค้า ซึ่งสามารถคลิกเพื่อทำรายการสั่งซื้อได้ แสดงตัวอย่างดังภาพ

<img src=img/0906.png>

2. ส่วนการสมัครสมาชิก โดยเบื้องต้นจะใช้เพียงข้อมูลอีเมลและให้กำหนดรหัสผ่าน แสดงตัวอย่างดังภาพ 

<img src=img/0907.png>

3. ส่วนการจัดการตระกร้าสินค้าออนไลน์ ซึ่งสามารถเพิ่ม-ลบจำนวนสินค้า และลบหรือยกเลิกรายการสั่งซื้อในตระกร้าได้ แสดงตัวอย่างดังภาพ 

<img src=img/0908.png>

4. ส่วนการจัดการสั่งซื้อสินค้า/ระบุข้อมูลในการจัดส่งสินค้า ทั่วไปจะปรากฏข้อมูลให้กำหนด 3 ส่วนได้แก่ ข้อมูลลูกค้า (ลูกค้าบันทึกเพียงครั้งแรกหลังจากสมัครสมาชิกแล้ว) ข้อมูลการชำระเงิน (กรณีมีการเชื่อมโยงกับระบบชำระเงินออนไลน์) และ ข้อมูลสรุปรายการสั่งซื้อ แสดงตัวอย่างดังภาพ 

<img src=img/0909.png>

5. ส่วนการติดต่อ/การแจ้งการชำระเงิน แสดงตัวอย่างฟอร์มอย่างง่ายดังภาพ 9.10 โดยทั่วไปในกรณีที่ให้ลูกค้าชำระเงินด้วยวิธีการโอนเงินอาจจะกำหนดฟอร์มขึ้นมาโดยแจงข้อมูลรายละเอียดการโอนเงิน อาทิ ยอดเงิน วัน เวลา และ วิธีการโอน เป็นต้น (สามารถดูตัวอย่างฟอร์มรูปแบบนี้ในบทถัดไป โดยได้นำเสนอเสริมในส่วนการใช้กูเกิลฟอร์ม)

<img src=img/0910.png>
---
#### [<< หน้าก่อนหน้า](0901.md) | [หน้าเลือกหัวข้อ](README.md) | [หน้าต่อไป >>](0903.md)
---
