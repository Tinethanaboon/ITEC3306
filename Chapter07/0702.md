## การใช้งานภาษาจาวาสคริปต์

จาวาสคริปต์ (JavaScript)  คือ ภาษาสคลิป์ที่ถูกใช้ทำหน้าที่เพิ่มประสิทธิภาพส่วนการทำงานให้กับเอกสารเว็บบนเว็บเบราว์เซอร์ ทำให้การใช้ทรัพยากรและการแสดงผลของเว็บเพจจากเครื่องฝั่งเว็บไคลเอ็นต์มีประสิทธิภาพเพิ่มขึ้น ดังนั้น ภาษาจาวาสคริปต์จึงเป็นภาษาที่มีการประมวลผลภาษาที่เว็บเบราว์เซอร์หรือฝั่งเว็บไคลเอ็นต์ โดยมีความสามารถเบื้องต้น อาทิ การตรวจสอบรุ่นโปรแกรมเว็บเบราว์เซอร์ การเขียนโปรแกรมบนเว็บแบบสั้น เช่น การคำนวณ และการตรวจสอบเงื่อนไข โดยมีส่วนคำสั่งตอบสนองกับผู้ใช้งานเพื่อสร้างปฏิสัมพันธ์ระหว่างเว็บเพจกับผู้ใช้งาน เป็นต้น 


### โครงสร้างการเขียนแทรกภาษาจาวาสคริปต์

โดยทั่วไปจาวาสคริปต์ (JavaScript) จะเขียนโดยมีคำสั่งสั้น ๆ เขียนแทรกไปในเอกสารเว็บเพจเพื่อเพิ่มประสิทธิภาพการทำงาน เช่น การตรวจสอบค่าว่างของอิลิเมนท์ที่ใช้รับค่าบนฟอร์ม เป็นต้น โดยรูปแบบโครงสร้างการเขียนแทรกคำสั่งภาษาจาวาสคริปต์ไปในเอกสารเว็บเพจจะใช้แท็กสคริปต์ <SCRIPT>….</SCRIPT> ดังนี้

1.  การเขียนคำสั่งจาวาสคริปต์แทรกในส่วนหัวเอกสาร (Header) ใช้รูปแบบดังนี้

```
<SCRIPT language = "JavaScript" type="text/javascript">
    ส่วนคำสั่งภาษาจาวาสคริปต์
</SCRIPT>

```

2.  การเขียนคำสั่งจาวาสคริปต์แทรกในส่วนตัวเอกสาร (Body) เพื่อป้องกันปัญหาเรื่องของการแสดงผลจะใช้รูปแบบ ดังนี้

```
<SCRIPT language = "JavaScript" type="text/javascript">
    <!--
      ส่วนคำสั่งภาษาจาวาสคริปต์
    //-->
</SCRIPT>
```

3.  การนำเข้าไฟล์จาวาสคริปต์จากภายนอก ซึ่งทั่วไปจะถูกเขียนเตรียมเอาไว้ในรูปแบบไฟล์มีส่วนขยาย “.js” ใช้รูปแบบ ดังนี้

```
<SCRIPT language = "JavaScript" type="text/javascript"
             src =  "เอกสารจาวาสคริปต์";
</SCRIPT>
```

ตัวอย่างการใช้ภาษาจาวาสคริปต์เขียนข้อมูลแสดงผลบนเอกสารเว็บเพจโดยใช้คำสั่ง document.write() ตามตัวอย่างโปรแกรม

```
01:<HTML>
02:<HEAD>
03:<TITLE>Javascript: document.write</TITLE>
04:<META charset="UTF-8">
05:</HEAD>
06:<BODY>
07:<SCRIPT language = "JavaScript" type="text/javascript">
08:	     <!--
09:	      document.write("Hello JavaScript");
10:	     //-->
11:</SCRIPT>
12:</BODY>
13:</HTML>
```

[ดาวน์โหลด source code](src/ch07_01.php)

จากตัวอย่างโปรแกรม บรรทัดที่ 06-08 เป็นส่วนการสั่งการด้วยจาวาสคริปต์ โดยใช้คำสั่งเขียนข้อความ “Hello JavaScript” แสดงผลบนเอกสารเว็บเพจ ซึ่งจะได้ผลลัพธ์ ดังนี้

<img src=img/0701.png>

---
#### [<< หน้าก่อนหน้า](0701.md) | [หน้าเลือกหัวข้อ](README.md) | [หน้าต่อไป >>](0703.md)
---
