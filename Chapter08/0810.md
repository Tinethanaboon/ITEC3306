## สรุป

งานบริการแลกเปลี่ยนข้อมูลระหว่างเซิร์ฟเวอร์กับไคลเอนต์นิยมนำไปใช้แลกเปลี่ยนข้อมูลต่างระบบ โดยจะใช้วิธีเตรียมข้อมูลให้อยู่ในโครงสร้างที่เหมาะกับงานหรือแอปพลิเคชันที่จะนำไปประยุกต์ใช้งาน เซิร์ฟเวอร์จะให้บริการข้อมูลในรูปแบบ API Web Service ที่นิยมใช้งานกันทั่วไป ได้แก่ โครงสร้างข้อมูลเอ็กซ์เอ็มแอล (XML: eXtensible Markup Language) และ โครงสร้างข้อมูลแบบเจสัน (JSON: JavaScript Object Notation) โดยเอ็กซ์เอ็มแอล (XML: eXtensible Markup Language) เป็นอีกภาษาสำหรับโครงสร้างข้อมูลที่สามารถนำมาประยุกต์ใช้ในการแลกเปลี่ยนข้อมูลบนเว็บได้ รูปแบบโครงสร้างภาษาเอ็กซ์เอ็มแอลมีรูปแบบคล้ายแท็ก (Tag) ของเอชทีเอ็มแอล (HTML) แต่ภาษาถูกออกแบบมาเพื่อใช้กำหนดโครงสร้างเพื่อจัดเก็บข้อมูล นอกจากนี้ ยังสามารถจัดเก็บโครงสร้างข้อมูลในรูปของไฟล์เอกสารเอ็กซ์เอ็มแอลซึ่งมีส่วนขยาย คือ “.xml” รูปแบบการจัดโครงสร้างข้อมูลด้วยเอ็กซ์เอ็มแอลจะเป็นลักษณะชั้นข้อมูล มีตัวอย่างการใช้งาน เช่น รูปแบบบริการข้อมูลฟีดข่าวอาร์เอสเอส (RSS) เป็นต้น ส่วนเจสัน (JSON) ถูกยอมรับให้เป็นมาตรฐานหนึ่งในกลายนำมาใช้สำหรับบริการเลือกเปลี่ยนข้อมูล มีข้อดี คือ เป็นภาษาที่อิสระและมีขนาดโครงสร้างที่เข้าใจง่ายไม่ซับซ้อน มีส่วนขยาย คือ “.json”

---
#### [<< หน้าก่อนหน้า](0803.md) | [หน้าเลือกหัวข้อ](README.md) | [หน้าเลือกบทเรียน](../README.md)
---
#### - [แบบฝึกหัดท้ายบท ตอนที่ 1](0830.md)
#### - [แบบฝึกหัดท้ายบท ตอนที่ 2](0850.md)
#### - [แบบฝึกปฏิบัติท้ายบท](0870.md)
---
