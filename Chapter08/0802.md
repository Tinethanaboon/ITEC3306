## โครงสร้างข้อมูลเอ็กซ์เอ็มแอล

ภาษาเอ็กซ์เอ็มแอล (XML: eXtensible Markup Language) เป็นภาษาที่ถูกออกแบบมาเพื่อใช้กำหนดโครงสร้างข้อมูลให้เป็นมาตรฐานเดียวกัน ซึ่งจะช่วยให้ผู้พัฒนาแอพพลิเคชันสะดวกในการรับส่งข้อมูล ภาษาเอ็กซ์เอ็มแอลจัดเก็บข้อมูลโดยใช้โครงสร้างการเปิด-ปิดแท็กคล้ายกับภาษาเอชทีเอ็มแอล ถือว่าเป็นส่วนเสริมด้านโครงสร้างข้อมูลของภาษาเอชทีเอ็มแอล เนื่องจากภาษาเอ็กซ์เอ็มแอลไม่สามารถแสดงผลเนื้อหาบนเว็บได้ด้วยตัวเอง

### โครงสร้างของข้อมูลเอ็กซ์เอ็มแอล
โครงสร้างข้อมูลเอ็กซ์เอ็มแอล (XML) มีหลักการจัดโครงสร้างคล้ายกับแท็กในภาษาเอชทีเอ็มแอล (HTML) ทั่วไปเอกสารเอ็กเอ็มแอลมีส่วนขยาย คือ “.xml” ภายในโครงสร้างจะประกอบไปด้วยแท็กหัวข้อที่เรียกว่า “รูท” (root) โดยภายในมีแท็กชั้นซ้อนเพื่อจัดโครงสร้างข้อมูลเรียกว่า “แอตทริบิวต์” ซึ่งในการเก็บโครงสร้างข้อมูลบางแอตทริบิวต์อาจจะมีการจัดเป็นชั้นซ้อนเข้าไปอีกระดับก็ได้แล้วแต่กรณี (Connolly and Hoar, 2015) การออกแบบโครงสร้างในการจัดเก็บ มีรูปแบบการเขียนโครงสร้าง ดังนี้

```
<?xml version="1.0" encoding="UTF-8"?>
<ROOT>
   <CHILD>
       <SUBCHILD>....</SUBCHILD >
   </CHILD>
…………………………………………………..
</ROOT>
```

จากรูปแบบโครงสร้างข้างต้น ส่วนหัวเอกสารเอ็กซ์เอ็มแอล (XML) จะระบุแท็กเพื่อบอกประเภทเอกสารและเอนโค้ดดิ้ง (encoding) <?xml version="1.0" encoding="UTF-8"?> หมายถึง เอกสารเอ็กเอ็มแอลเป็นเวอร์ชัน 1.0 และ เอนโค้ดภาษาด้วย “UTF-8” ซึ่งรองรับภาษาไทย ในตัวเอกสารเอ็กเอ็มแอลจะประกอบไปด้วยแท็กลูก (Child) ที่ผู้ใช้ต้องออกแบบให้เป็นลักษณะโครงสร้างการจัดเก็บข้อมูล ซึ่งแสดงตามตัวอย่างโปรแกรมท

```
01:<?xml version="1.0" encoding="UTF-8"?>
02:<NOTE>
03:	  <TO>ชมพู่</TO>
04:	  <FROM>เบิร์ด</FROM>
05:	  <HEADING>ข้อความแจ้งเตือน</HEADING>
06:	  <MESSAGE>นัดกินข้าวดูหนังวันเสาร์หน้า</MESSAGE>
07:</NOTE>
```

จากตัวอย่างโปรแกรม บรรทัดที่ 02-09 เป็นการจัดโครงสร้างข้อมูลเอ็กซ์เอ็มแอลบันทึกช่วยจำภายใต้แท็ก <NOTE>…</NOTE> ประกอบด้วยโครงสร้างภายใน ได้แก่ ผู้รับ ผู้ส่ง หัวข้อ และ เนื้อหา โดยระบุข้อความไว้ภายใต้แท็ก <TO>…</TO>, <FROM>…</FROM>, <HEADING>…</HEADING> และ <BODY>…</BODY> ตามลำดับ

ในกรณีที่ผู้ใช้ต้องจัดเตรียมข้อมูลของเอ็กซ์เอ็มแอลโดยมีส่วนประกอบการใช้สัญลักษณ์พิเศษที่เกี่ยวข้องกับโครงสร้างคำสั่งเอ็กซ์เอ็มแอล อาทิ เครื่องหมาย “>” หรือ “<” ให้ใช้รหัสอ้างอิงสัญลักษณ์เหล่านั้นตามตัวอย่างรหัสอ้างอิงในตาราง

| สัญลักษณ์	| ความหมาย	| รหัสแทน	| ตัวอย่าง |
| --- | --- | --- | --- |
| <	| สัญลักษณ์น้อยกว่า |	```&lt;``` | 	<TEXT>200 ```&lt;``` 500</TEXT> |
| >	| สัญลักษณ์มากกว่า |	```&gt;``` | 	<TEXT>500 ```&gt;``` 200</TEXT> |
| &	| สัญลักษณ์ “ampersand”	| ```&amp;``` | 	<TEXT>A ```&amp;``` B</TEXT> |
| '	| สัญลักษณ์ “apostrophe”	| ```&apos;``` | 	<TEXT> ```it&apos;s``` </TEXT> |
| "	| สัญลักษณ์ “quotation mark” |	```&quot;``` | 	<TEXT>```&quot;Hi&quot;```</TEXT> |



---
#### [<< หน้าก่อนหน้า](0801.md) | [หน้าเลือกหัวข้อ](README.md) | [หน้าต่อไป >>](0803.md)
---
