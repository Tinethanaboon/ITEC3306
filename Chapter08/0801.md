## ความสำคัญของการแลกเปลี่ยนข้อมูลบนเว็บ
	
โดยทั่วไปแล้วในการพัฒนาเว็บแอปพลิเคชันจะใช้วิธีการรับส่งค่าข้อมูลระหว่างเว็บเพจผ่านยูอาร์แอลหรือผ่านฟอร์ม โดยจะใช้ตัวแปรรับส่งค่าตามได้อธิบายไว้ใน บทที่ 5 เรื่อง “การจัดการข้อมูลผ่านฟอร์มรับข้อมูลบนเว็บ” การรับส่งค่าแบบดังกล่าวใช้สำหรับส่งค่าข้อมูลจากเว็บเพจไปยังอีกเว็บเพจเพื่อนำข้อมูลไปใช้ในการประมวลลำดับงานต่อไปซึ่งข้อมูลที่ส่งไม่ได้จัดโครงสร้างเอาไว้ ส่วนในงานบริการแลกเปลี่ยนข้อมูลระหว่างเซิร์ฟเวอร์กับไคลเอนต์มักจะใช้วิธีเตรียมข้อมูลให้อยู่ในโครงสร้างที่เหมาะกับงานหรือแอปพลิเคชันที่จะนำไปประยุกต์ใช้งาน เซิร์ฟเวอร์จะให้บริการข้อมูลในรูปแบบ API (Application Programming Interface) Web Service ให้กับไคลเอนต์ ดังภาพ

<img src=img/0801.png>

จากภาพ การให้บริการข้อมูลในรูปแบบ API Web Service ซึ่งการบริการแลกเปลี่ยนข้อมูลเป็นเพียงรูปแบบหนึ่ง โดยที่เว็บไคลเอ็นต์จะร้องขอ (Request) บริการไปยัง API Web Service ตามที่อยู่และรูปแบบการเรียกใช้งานที่ผู้ให้บริการกำหนด และโดยทั่วไปผู้ใช้บริการจะตอบกลับ (Response) มาในรูปผลลัพธ์ของเอกสาร Exchange Data Format ตัวอย่าง เช่น โครงสร้างข้อมูลเอ็กซ์เอ็มแอล (XML: eXtensible Markup Language) หรือ โครงสร้างข้อมูลแบบเจสัน (JSON: JavaScript Object Notation) เป็นต้น รูปแบบการแลกเปลี่ยนข้อมูลในลักษณะนี้ มีข้อดี คือ สามารถใช้รับส่งข้อมูลต่างระบบกันได้ทำให้สามารถนำไปใช้ในการพัฒนาระบบที่หลากหลาย อาทิ การพัฒนาแอปพลิเคชันบนอุปกรณ์พกพา เป็นต้น

---
#### [หน้าเลือกหัวข้อ](README.md) | [หน้าต่อไป >>](0802.md)
---
