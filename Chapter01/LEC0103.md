## องค์ประกอบของเวิลด์ไวด์เว็บ

#### เว็บไซต์ เว็บเพจ โฮมเพจ

   1. เว็บไซต์ (Web Site) เป็นชื่อเรียกเว็บโฮสติ้ง (Web Hosting) หรือ โดเมนเนม (Domain Name) 
   2. เว็บเพจ (Web page) เป็นเอกสารในรูปอิเล็กทรอนิกส์บนอินเทอร์เน็ต (Internet)มีหน้าที่แสดงรายละเอียดตามจุดประสงค์ของผู้สร้างเอกสารที่ต้องการสื่อสารกับผู้อื่นได้ทราบ
   3. โฮมเพจ (Home page) เป็นเว็บเพจ (Web Page) ที่ถูกกำหนดให้เป็นหน้าแรกเมื่อเปิดด้วยยูอาร์แอล (URL) ของเว็บไซต์ (Website) นั้นขึ้นมา 

#### โปรโตคอล

โปรโตคอล (Protocol) คือ ข้อตกลงหรือข้อกำหนดในการสื่อสารระหว่างคอมพิวเตอร์ ช่วยให้ระบบคอมพิวเตอร์สองระบบ หรือ การเชื่อมต่อเครือข่ายต่างอุปกรณ์สื่อสารกันได้

   1. เอชทีทีพี (HTTP: Hypertext Transfer Protocol) เป็นโปรโตคอลหลักในการใช้งานเวิลด์ไวด์เว็บ โดยไปจะเรียกใช้งานผ่านช่องทางโปรแกรมเว็บเบราว์เซอร์ (Web Brower) 
   2. เอชทีทีพีเอส (HTTPS: Hypertext Transfer Protocol Security) เป็นโปรโตคอลที่ใช้งานในลักษณะเดียวกับโปรโตคอลเอชทีทีพี (HTTP) แต่จะมีการเพิ่มระบบความปลอดภัยเพื่อให้แน่ใจว่าข้อมูลที่รับส่งนั้นเป็นความลับและไม่ถูกเปลี่ยนแปลงแก้ไขระหว่างการรับส่งข้อมูล 
   3. ทีซีพี/ไอพี (TCP/IP: Transfer Control Protocol/Internet Protocol) เป็นโปรโตคอลที่ใช้สื่อสารทางอินเทอร์เน็ต 
   4.  เอสเอ็มทีพี (SMTP: Simple Mail Transfer Protocol) เป็นโปรโตคอลที่ใช้ในการรับและส่งจดหมายอิเล็กทรอนิกส์ หรืออีเมล (Electronics mail หรือ E-mail) 
   5.  เอ็นเอ็นเอ็มทีพี (NNTP: Network News Transfer Protocol) เป็นโปรโตคอลสำหรับการอ่านและเขียนกลุ่มข่าวที่เรียกว่า “ยูสเน็ต” (Usenet: User Internet)
   6.  เอฟทีพี (FTP: File Transfer Protocol) เป็นโปรโตคอลที่ใช้สำหรับการโอนย้ายไฟล์ (File Transfer) ระหว่างกัน
   7.  ไอซีเอ็มพี (ICMP: Internet Control Message Protocol) เป็นโปรโตคอลที่มีขนาดเล็กและอยู่ภายในชุดของโปรโตคอลทีซีพี/ไอพี (TCP/IP) โดยผู้ดูแลระบบเครือข่ายจะเรียกใช้งานโปรโตคอลประเภทนี้ในใช้ตรวจสอบข้อผิดพลาดของระบบเครือข่าย

#### ชื่อโดเมน
ชื่อโดเมน หรือ โดเมนเนม (Domain Name) หมายถึง ชื่ออ้างอิงเว็บไซต์โดยเจ้าของเว็บไซต์จะทำการตั้งขึ้นมาเพื่อใช้เป็นชื่อสำหรับจดจำและนำไปใช้เรียกแทนการใช้หมายเลขไอพีแอดเดรส (IP Address) 

**ประเภทโดเมนสากลที่ไม่ระบุสัญชาติ**
ประเภทโดเมน	| ประเภทองค์กร | ความหมายและตัวอย่างการใช้งาน
.com | Commercial	| บริษัท หรือ องค์กรพาณิชย์ เช่น www.amazon.com
.org |	Organization | องค์กรที่ไม่แสวงผลกำไร เช่น www.reporter.org
.net |	Network	| องค์กรที่เป็นเกตเวย์ เช่น www.networksolutions.net
.edu |	Education |	สถาบันการศึกษา เช่น www.okstate.edu
.gov |	Government | องค์กรของรัฐบาล เช่น www.nasa.gov
.mil |	Military | องค์กรทางทหาร เช่น www.army.mil
.int |	International Organization |	องค์กรนานาชาติ เช่น www.nasco.int
