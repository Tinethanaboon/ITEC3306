## ขั้นตอนการติดตัง notepad++

ให้ดาวน์โหลดไฟล์ติดตั้งจาก https://notepad-plus-plus.org/download/v7.5.4.html 

<img src=img/ch01_17.png>

จากภาพให้คลิดปุ่ม "DOWNLOAD" จะได้ไฟล์ ติดตั้งชื่อ “npp.7.5.4.Installer.exe” ให้ทำการเปิดไฟล์ดังกล่าว และดำเนินการติดตั้งโปรแกรม ตามขั้นตอน ดังนี้

<img src=img/ch01_18.png>
<img src=img/ch01_18-1.png>

1. เมื่อเปิดไฟล์ติดตั้งชื่อ “npp.7.5.4.Installer.exe” ได้แล้วจะปรากฏหน้าต่างเลือกภาษา ในที่นี้เลือกภาษา “ไทย” แล้วคลิกปุ่ม “OK” จะปรากฏหน้าต่างแสดงข้อความยินดีต้อนรับ
2. หน้าต่างแสดงข้อความ “ยินดีต้อนรับสู่การติดตั้งโปรแกรม Notepad++ v.7.5.4” ให้คลิกปุ่ม “ต่อไป” จะปรากฏหน้าต่างข้อตกลงเรื่องสิทธิ์
3. หน้าต่างข้อตกลงเรื่องสิทธิ์ ให้คลิกปุ่ม “ตกลง” จะปรากฏหน้าต่างกำหนดตำแหน่งที่จะติดตั้ง
4. หน้าต่างกำหนดตำแหน่งที่จะติดตั้ง ให้ทำการกำหนดตามที่ระบบกำหนดให้ (ไม่ต้องเปลี่ยนแปลง) จากนั้นคลิกปุ่ม “ต่อไป” จะปรากฏหน้าต่างเลือกส่วนประกอบที่จะติดตั้ง
5. หน้าต่างเลือกส่วนประกอบที่จะติดตั้ง ให้เลือกส่วนประกอบตามที่ระบบกำหนดให้ (ไม่ต้องเปลี่ยนแปลง) จากนั้นคลิกปุ่ม “ต่อไป” จะปรากฏหน้าจอเลือกส่วนประกอบหน้าที่สอง
6. หน้าจอเลือกส่วนประกอบหน้าที่สอง หรือ หน้าติดตั้ง ให้คลิกที่ “Create Shortcut on Desktop” เพื่อสร้างทางลัดเข้าสู่โปรแกรมบนหน้าจอเดสก์ท็อป จากนั้นให้คลิกปุ่ม “ติดตั้ง” เพื่อดำเนินการติดตั้งโปรแกรม
7. เมื่อติดตั้งโปรแกรมสำเร็จเรียบร้อย จะพบกับหน้าต่างสุดท้าย ให้คลิกปุ่ม “รัน Notepad++v7.5.4” จากนั้นให้คลิกปุ่ม “เสร็จสิ้น” ถือว่าการติดตั้งเสร็จสิ้นสมบูรณ์

เมื่อติดตั้งเสร็จสิ้นสมบูรณ์ โปรแกรมตัวแก้ไขเอกสาร “Notepad++” จะถูกเปิดขึ้นมาพร้อมสำหรับการพัฒนาโปรแกรม 

<img src=img/ch01_19.png>

แสดงหน้าจอโปรแกรม “Notepad++” ซึ่งมีส่วนประกอบหลัก ดังนี้
1. แถบหัวเรื่อง (Title Bar) จะแสดงชื่อไฟล์เอกสารที่กำลังทำงานแก้ไข โดยแถบหัวเรื่องสามารถที่จะย่อ ขยาย และปิดโปรแกรม แบบเดียวกับหน้าต่างวินโดวส์ทั่วไป
2. แถบเมนูคำสั่ง (Menu Bar) ใช้สำหรับการเรียกใช้งานคำสั่งต่าง ๆ โดยมีรายการเมนูที่สำคัญ เช่น เมนู “ไฟล์” ใช้สำหรับการสร้าง เปิด และบันทึกไฟล์เอกสารต้นฉบับโปรแกรม ส่วนเมนู “แก้ไข” ใช้สำหรับการคัดลอก ย้าย หรือแทรกข้อความ เป็นต้น
3. แถบเครื่องมือ (Tool Bar) ใช้สำหรับเรียกใช้งานคำสั่งลัดที่สำคัญ เช่น คำสั่งสร้าง เปิด และการบันทึกไฟล์ เป็นต้น
4. แถบสถานะ (Status Bar) ใช้แสดงสถานะการทำงานขณะเขียนโปรแกรม เช่น การแสดงหมายเลขของเลขบรรทัดและหลักที่กำลังดำเนินการแก้ไขโปรแกรมขณะนั้น เป็นต้น
5. ส่วนพื้นที่ทำงาน เป็นส่วนที่ใช้ในการเขียนโปรแกรม โดยสามารถรองรับการเปิดใช้งานเอกสารได้หลายไฟล์พร้อมกันได้ โดยจะอยู่ในรูปของแถบงาน (Work Sheet) โดยส่วนด้านซ้ายสุดของแถบงานจะแสดงหมายเลขบรรทัดกำกับเพื่อให้งานในการลำดับคำสั่ง


---
#### [<< หน้าก่อนหน้า](0107.md) | [หน้าเลือกหัวข้อ](README.md) | [หน้าต่อไป >>](0110.md)
---
