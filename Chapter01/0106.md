## การเตรียมสภาพแวดล้อมสำหรับการพัฒนา
### การจำลองเว็บเซิร์ฟเวอร์
การติดตั้งชุดโปรแกรมที่ชื่อว่า “เอ็กซ์-แซม”  (XAMMP) ซึ่งเป็นโปรแกรมสำหรับจำลองเว็บเซิร์ฟเวอร์และเครื่องมือที่เกี่ยวข้องในการพัฒนา สามารถดาวน์โหลดฟรีได้ที่ https://www.apachefriends.org/index.html ดังภาพ

<img src=img/0108.png>

จากภาพ ให้คลิก "XAMPP for Windows x.x.x(PHP x.x.x)" เพื่อดาวน์โหลดไฟล์ติดตั้ง “xampp-win32-7.2.2-0-VC15-installer.exe” 
ให้ทำการเปิดไฟล์ดังกล่าวและดำเนินการติดตั้งโปรแกรมตามขั้นตอน ดังนี้

<img src=img/0109.png>
<img src=img/0109-1.png>

1. เมื่อเปิดไฟล์ติดตั้งที่ได้แล้ว จะปรากฏหน้าต่าง “Setup – XAMPP” แสดงข้อความ “Welcome to the XAMPP Setup Wizard” ให้คลิกปุ่ม “Next” เพื่อดำเนินการต่อไปจะปรากฏหน้าต่าง “Select Components”
2. หน้าต่าง “Select Components” ให้เลือกรายการที่ต้องการติดตั้ง ในที่นี้จะติดตั้งตามที่ระบบเลือกไว้ให้ (ไม่ต้องเปลี่ยนแปลง) จากนั้นให้คลิกปุ่ม “Next” จะปรากฏหน้าต่างให้กำหนดตำแหน่งห้องสำหรับติดตั้งชุดโปรแกรม “Installation floder”
3. หน้าต่าง “Installation floder” ให้เลือกตำแหน่งห้องที่ต้องการติดตั้งชุดจำลองเว็บเซริ์ฟเวอร์เอ็กซ์-แซม (XAMMP) ในที่นี้จะติดตั้งตามที่ระบบเลือกไว้ให้ คือ “c:\xampp” จากนั้น ให้คลิกปุ่ม “Next” จะปรากฏหน้าต่าง “bitnami for XAMPP” สำหรับการเลือกเรียนรู้เกี่ยวกับชุดจำลองเว็บเซริ์ฟเวอร์เอ็กซ์-แซม (XAMMP) เพิ่มเติม
4. หน้าต่าง “bitnami for XAMPP” เป็นหน้าต่างสำหรับให้เลือกเรียนรู้ข้อมูลเพิ่มเติมเกี่ยวกับชุดติดตั้งเอ็กซ์-แซม (XAMMP) ให้คลิกปุ่ม “Next” เพื่อดำเนินการต่อ จะปรากฏหน้าต่างพร้อมสำหรับการติดตั้ง “Ready to Install” (ในกรณีเลือกเรียนรู้เพิ่มเติม จะมีหน้าต่างเว็บเบราว์เซอร์สำหรับเรียนรู้ข้อมูลเพิ่มเติมปรากฏขึ้นด้วย)
5. หน้าต่าง “Ready to Install” ให้คลิกปุ่ม “Next” ระบบจะดำเนินการติดตั้งชุดจำลองเว็บเซิร์ฟเวอร์เอ็กซ์-แซม (XAMMP) โดยจะปรากฏหน้าต่างการ “Installing” ให้รอจนกระทั่งระบบติดตั้งดำเนินการติดตั้งเสร็จสิ้น จะปรากฏหน้าต่าง “Completting the XAMPP Setup Wizard” ในกรณีที่ปรากฏหน้าต่างแจ้งเตือนป้องกันการเข้าถึงจาก “Apache HTTP Server” ของโปรแกรมป้องกันไฟร์วอลล์ให้คลิกเลือกปุ่ม “Allow access”
6.  หน้าต่าง “Completting the XAMPP Setup Wizard” จะปรากฏรายการให้เลือกเปิดแผงควบคุม “XAMPP control panel” เดี๋ยวนี้ (ไม่ต้องเปลี่ยน) จากนั้นให้คลิกปุ่ม “Finish” จะปรากฏหน้าจอให้เลือกภาษา “Language” ให้เลือกภาษาที่ระบบกำหนดมาให้ จากนั้นจึงคลิกปุ่ม “Save” เพื่อบันทึก จะปรากฏหน้าต่างของแผงควบคุม “XAMPP control panel”
7.  หน้าต่างของแผงควบคุม “XAMPP control panel” ให้คลิกปุ่ม “Strat” ดังนี้
	7.1  คลิกปุ่ม “Start” ในแถว “Apache” เพื่อสั่งให้อาปาเช่เว็บเซอร์วิส (Apache Web Service) ให้บริการเว็บไซต์
	7.2  คลิกปุ่ม “Start” ในแถว “MySQL” เพื่อสั่งให้ระบบบริหารจัดการฐานข้อมูล “MySQL” ให้บริการ ในกรณีที่ปรากฏหน้าจอแจ้งเตือนป้องกันการเข้าถึงจาก “MySQL” ของโปรแกรมไฟร์วอลล์ให้คลิกเลือกปุ่ม “Allow access”
8.  เมื่อสั่งให้ “Apache” และ “MySQL” อยู่ในสถานะให้บริการเรียบร้อยแล้ว หน้าจอ “XAMPP control panel” จะแสดงข้อมูลที่สำคัญ ตัวอย่างเช่น พอร์ทที่ใช้บริการ โดยทั่วไป “Apache” จะใช้พอร์ท “80” กับ “433” ส่วน “MySQL” จะใช้พอร์ท “3306” เป็นต้น

### การทดสอบการทำงานของเว็บเซิร์ฟเวอร์
หลังจากการเมื่อสั่งให้อาปาเช่เว็บเซอร์วิส (Apache Web Service) และ มายเอสคิวแอล (MySQL) ให้บริการแล้ว สามารถทดสอบการทำงานได้ ดังนี้
1. ทดสอบการทำงานในส่วนการให้บริการของอาปาเช่เว็บเซอร์วิส (Apache Web Service) ด้วยการเปิดโปรแกรมเว็บเบราเซอร์ ในที่นี้จะใช้โปรแกรมกูเกิ้ลโครม (Google Chrome) โดยพิมพ์ยูอาร์แอล (URL) “http://localhost/” ไปในช่องยูอาร์แอลแอดเดรส (URL Address) ดังภาพ

<img src=img/0110.png>

2. ทดสอบการทำงานของภาษาพีเอชพี (PHP) ร่วมกับฐานข้อมูลมายเอสคิวแอล (MySQL) ในที่นี้จะทดสอบผ่านการเรียกใช้แอปพลิเคชันพีเอชพีมายแอดมิน (phpMyAdmin) ซึ่งติดตั้งมาพร้อมกับชุดจำลองเว็บเซิร์ฟเวอร์เอ็กซ์-แซม (XAMMP) โดยทำการพิมพ์ลิงค์ “http://localhost/phpmyadmin/” ไปในช่องยูอาร์แอลแอดเดรส (URL Address) ของเว็บเบราว์เซอร์เพื่อสั่งการเรียกใช้บริการ ดังภาพ

<img src=img/0111.png>

---
#### [<< หน้าก่อนหน้า](0105.md) | [หน้าเลือกหัวข้อ](README.md) | [หน้าต่อไป >>](0107.md)
---
