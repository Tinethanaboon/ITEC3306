## เครื่องมือและภาษาที่ใช้พัฒนาเว็บไซต์เบื้องต้น
### แพล็ตฟอร์มสร้างเว็บไซต์ออนไลน์
แพล็ตฟอร์ม (Platform) สร้างเว็บไซต์ออนไลน์ เป็นรูปแบบที่อำนวยความสะดวกให้กับบุคคลทั่วไปที่ต้องการมีเว็บไซต์ โดยแพล็ตฟอร์มเหล่านี้จะมีข้อจำกัดในเรื่องการที่ไม่สามารถพัฒนาต่อยอดนอกเหนือจากเครื่องมือของระบบที่มีให้ แต่มีข้อดี คือถูกออกแบบมาให้สามารถสร้างเว็บไซต์ได้อย่างง่ายและสะดวก โดยมีระบบหลังบ้านให้จัดการปรับแต่งเว็บไซต์ เช่น

<img src=img/ch01_04.png>

* https://www.makewebeasy.com
* https://www.wix.com

### แพล็ตฟอร์มระบบบริหารจัดการเนื้อหา
ระบบบริหารจัดการเนื้อหา หรือ ซีเอ็มเอส (CMS: Content Management System) เปรียบเสมือนเว็บไซต์กึ่งสำเร็จ โดยทั่วไปจะมีเครื่องมือภายในอยู่ 3 ส่วน ได้แก่ เครื่องมือจัดการเนื้อหาหลัก เครื่องมือจัดการข้อมูลส่วนการเนื้อหาชั้นที่สอง และเครื่องมือสำหรับการนำเสนอเนื้อหา ตัวอย่าง เช่น JOMMLA สามารถดาวน์โหลดได้ ตามลิงค์

<img src=img/ch01_05.png>

* https://downloads.joomla.org/ 

### โปรแกรมสำหรับจำลองเว็บเซิร์ฟเวอร์
การจำลองเว็บเซิร์ฟเวอร์ (Web Server) เป็นขั้นตอนที่สำคัญสำหรับการพัฒนาโปรแกรมบนเว็บ โดยทั่วไป ผู้พัฒนาจะต้องทำการจำลองเครื่องของตนเองให้กลายไปเป็นเครื่องบริการเว็บเซอร์วิสเสียก่อนที่จะเริ่มดำเนินการพัฒนาเว็บไซต์ ตัวอย่าง เช่น

<img src=img/ch01_06.png>

* โปรแกรมสำหรับจำลองเว็บเซิร์ฟเวอร์ “แอปเซิร์ฟ” (AppServe) ดาวน์โหลดได้ที่  https://www.appserv.org/download/
* โปรแกรมสำหรับจำลองเว็บเซิร์ฟเวอร์ “เอ็กซ์-แซม” (XAMMP) ดาวน์โหลดได้ที่ https://www.apachefriends.org/index.html

### ภาษาคอมพิวเตอร์ที่เกี่ยวข้องกับเว็บไซต์
* ภาษาเอชทีเอ็มแอล (HTML: Hyper Text Makeup Language) เป็นภาษาพื้นฐานสำหรับการสร้างเอกสารเว็บเพจ (Web Page) เป็นภาษาที่ใช้โครงสร้างเปิด-ปิดแท็กเพื่อแสดงผลเนื้อหาต่าง ๆ ไม่ว่าจะเป็น ข้อความ รูปภาพ ตาราง และลิงค์เชื่อมโยงบนเอกสารเว็บ 
* ภาษาพีเอชพี (PHP) มาจากคำว่า “Personal Home Page” เป็นภาษาที่ถูกสร้างขึ้นเพื่อใช้พัฒนาโปรแกรมบนเว็บ 
* เอ็กซ์เอ็มแอล (XML: eXtensible Markup Language) เป็นภาษาที่ถูกออกแบบมาเพื่อกำหนดโครงสร้างข้อมูลให้เป็นมาตรฐานเดียวกันในการรับส่งข้อมูลต่างอุปกรณ์บนเว็บไซต์ทำให้ผู้พัฒนาแอปพลิเคชัน
* ภาษาเอสคิวแอล (SQL: Structured Query Language) เป็นภาษามาตรฐานภายใต้องค์กรแอนซี (ANSI: American National Standard Institute) เพื่อใช้สำหรับการเข้าถึงฐานข้อมูล (Database) 
* จาวาสคริปต์ (JavaScript) เป็นภาษาสคริปต์ที่มีชุดคำสั่งสั้น ๆ ในการเรียกใช้ทรัพยากรจากเครื่องฝั่งเว็บไคล์เอ็นท์ (Web Client) หรือการแสดงผลของเอกสารเว็บ ซึ่งจะเป็นการเพิ่มประสิทธิภาพส่วนการทำงานให้กับเอกสารเว็บบนเว็บเบราว์เซอร์ 
* ซีเอสเอส (CSS: Cascading Style Sheet) เป็นภาษาปรับแต่งการแสดงผลที่ใช้เป็นส่วนของการจัดการรูปแบบการแสดงผลที่เรียกว่า “สไตล์ซีต” (Style Sheet) โดยที่ซีเอสเอส (CSS) จะเป็นภาษาที่ใช้ระบุกฏเกณฑ์หรือรูปแบบแสดงผล

## [<< หน้าก่อนหน้า](0103.md) [หน้าต่อไป >>](0105.md)