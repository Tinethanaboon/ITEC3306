## องค์ประกอบของเวิลด์ไวด์เว็บ

#### เว็บไซต์ เว็บเพจ โฮมเพจ
* เว็บไซต์ (Web Site) เป็นชื่อเรียกเว็บโฮสติ้ง (Web Hosting) หรือ โดเมนเนม (Domain Name) 
* เว็บเพจ (Web page) เป็นเอกสารในรูปอิเล็กทรอนิกส์บนอินเทอร์เน็ต (Internet)มีหน้าที่แสดงรายละเอียดตามจุดประสงค์ของผู้สร้างเอกสารที่ต้องการสื่อสารกับผู้อื่นได้ทราบ
* โฮมเพจ (Home page) เป็นเว็บเพจ (Web Page) ที่ถูกกำหนดให้เป็นหน้าแรกเมื่อเปิดด้วยยูอาร์แอล (URL) ของเว็บไซต์ (Website) นั้นขึ้นมา 

#### โปรโตคอล
โปรโตคอล (Protocol) คือ ข้อตกลงหรือข้อกำหนดในการสื่อสารระหว่างคอมพิวเตอร์ ช่วยให้ระบบคอมพิวเตอร์สองระบบ หรือ การเชื่อมต่อเครือข่ายต่างอุปกรณ์สื่อสารกันได้

* เอชทีทีพี (HTTP: Hypertext Transfer Protocol) เป็นโปรโตคอลหลักในการใช้งานเวิลด์ไวด์เว็บ โดยไปจะเรียกใช้งานผ่านช่องทางโปรแกรมเว็บเบราว์เซอร์ (Web Brower) 
* เอชทีทีพีเอส (HTTPS: Hypertext Transfer Protocol Security) เป็นโปรโตคอลที่ใช้งานในลักษณะเดียวกับโปรโตคอลเอชทีทีพี (HTTP) แต่จะมีการเพิ่มระบบความปลอดภัยเพื่อให้แน่ใจว่าข้อมูลที่รับส่งนั้นเป็นความลับและไม่ถูกเปลี่ยนแปลงแก้ไขระหว่างการรับส่งข้อมูล 
* ทีซีพี/ไอพี (TCP/IP: Transfer Control Protocol/Internet Protocol) เป็นโปรโตคอลที่ใช้สื่อสารทางอินเทอร์เน็ต 
* เอสเอ็มทีพี (SMTP: Simple Mail Transfer Protocol) เป็นโปรโตคอลที่ใช้ในการรับและส่งจดหมายอิเล็กทรอนิกส์ หรืออีเมล (Electronics mail หรือ E-mail) 
* เอ็นเอ็นเอ็มทีพี (NNTP: Network News Transfer Protocol) เป็นโปรโตคอลสำหรับการอ่านและเขียนกลุ่มข่าวที่เรียกว่า “ยูสเน็ต” (Usenet: User Internet)
* เอฟทีพี (FTP: File Transfer Protocol) เป็นโปรโตคอลที่ใช้สำหรับการโอนย้ายไฟล์ (File Transfer) ระหว่างกัน
* ไอซีเอ็มพี (ICMP: Internet Control Message Protocol) เป็นโปรโตคอลที่มีขนาดเล็กและอยู่ภายในชุดของโปรโตคอลทีซีพี/ไอพี (TCP/IP) โดยผู้ดูแลระบบเครือข่ายจะเรียกใช้งานโปรโตคอลประเภทนี้ในใช้ตรวจสอบข้อผิดพลาดของระบบเครือข่าย

#### ชื่อโดเมน
ชื่อโดเมน หรือ โดเมนเนม (Domain Name) หมายถึง ชื่ออ้างอิงเว็บไซต์โดยเจ้าของเว็บไซต์จะทำการตั้งขึ้นมาเพื่อใช้เป็นชื่อสำหรับจดจำและนำไปใช้เรียกแทนการใช้หมายเลขไอพีแอดเดรส (IP Address) 
1. ประเภทโดเมนสากลที่ไม่ระบุสัญชาติ
* .com  (Commercial) คือ บริษัท หรือ องค์กรพาณิชย์ เช่น www.amazon.com
* .org  (Organization) คือ องค์กรที่ไม่แสวงผลกำไร เช่น www.reporter.org
* .net  (Network) คือ องค์กรที่เป็นเกตเวย์ เช่น www.networksolutions.net
* .edu  (Education) คือ สถาบันการศึกษา เช่น www.okstate.edu
* .gov  (Government) คือ องค์กรของรัฐบาล เช่น www.nasa.gov
* .mil  (Military) คือ องค์กรทางทหาร เช่น www.army.mil
* .int  (International Organization) คือ องค์กรนานาชาติ เช่น www.nasco.int
2. โดเมนรหัสสัญชาติ
* .th (Thai) คือ ประเทศไทย เช่น www.chandra.ac.th
* .cn (China) คือ ประเทศจีน เช่น www.yellowpages.cn
* .uk (United Kingdom) คือ ประเทศอังกฤษ เช่น www.icdl.open.ac.uk
* .jp (Japan) คือ ประเทศญี่ปุ่น เช่น www.keio.ac.jp
* .au (Australia) คือ ประเทศออสเตรเลีย เช่น www.geko.com.au
* .my (Malaysia) คือ ประเทศมาเลเซีย เช่น www.upm.edu.my
3. โดเมนที่ต้องตามท้ายด้วยการระบุสัญชาติ 
* .co (Company) คือ	บริษัท หรือ องค์กรพาณิชย์ เช่น www.boi.go.th
* .or (Organization) คือ องค์กรเอกชนที่ไม่แสวงผลกำไร www.nectec.or.th
* .net (Network) คือ องค์กรที่ให้บริการเครือข่าย www.anet.net.th
* .ac (Academic) คือ สถาบันการศึกษา www.chandra.ac.th
* .go (Government) คือ องค์กรของรัฐบาล www.rd.go.th
* .mi (Military) คือ องค์กรทางทหาร www.navy.mi.th
* .in (Individual) คือ บุคคลทั่วไป หน่วยงาน หรือองค์กรต่าง ๆ www.siamgame.in.th

สามารถตรวจสอบชื่อโดเมน ได้จากเว็บไซต์ผู้ให้บริการรับจดทะเบียน ตัวอย่าง เช่น

<img src=img/ch01_02.png>

* https://www.dotsiam.com/
* https://th.godaddy.com/

แสดงดังภาพ



#### เว็บโฮสติ้ง
เว็บโฮสติ้ง (Web Hosting) คือ รูปแบบการบริการรับฝากไฟล์เว็บไซต์
* แชร์เว็บโฮสติ้ง (Shared Web Hosting) เป็นบริการโฮสติ้งเสมือน (Virtual Hosting) ที่เหมาะสำหรับเว็บไซต์องค์กรเชิงธุรกิจทั่วไป เว็บโฮสติ้งลักษณะนี้เป็นการใช้ทรัพยากรร่วมกันโดยพื้นที่ในเครื่องเซิร์ฟเวอร์ที่ให้เช่าจะถูกแชร์ในหลายผู้ใช้งาน
* วีพีเอส (VPS: Virtual Private Server) เป็นบริการเซิร์ฟเวอร์ที่เป็นเครื่องเสมือน (Virtual Machine) ด้วยการจำลองแบ่งเครื่องเซิร์ฟเวอร์จริงซึ่งมีประสิทธิภาพสูงออกเป็นเซิร์ฟเวอร์เสมือนได้จำนวนหนึ่งเพื่อให้ผู้ใช้บริการเช่า โดยแต่ละเซิร์ฟเวอร์เสมือนนี้สามารถแยกการทำงานออกจากกันโดยสิ้นเชิงคล้ายกับเครื่องบริการแบบใช้งานแบบคนเดียว
* ดีดิเคทเซิร์ฟเวอร์ (Dedicated Server) เป็นการบริการเครื่องเซิร์ฟเวอร์สำหรับเว็บไซต์คนเช่าบริการใช้งานแต่เพียงผู้เดียว โดยผู้เช่าบริการอาจจะใช้งานหลายเว็บไซต์ก็ได้ โดยทำการจัดสรรแบ่งพื้นที่เพื่อใช้งานเอง หรือ อาจจะขายเป็นบริการเว็บโฮสติ้งแบบแชร์พื้นที่ก็ได้
* โค-โลเคชันเซิร์ฟเวอร์ (Co-Location Server) เป็นการบริการที่มีลักษณะการจัดการคล้ายกับดีดิเคทเซิร์ฟเวอร์ (Dedicated Server) แต่จะแตกต่างกันที่โค-โลเคชันเซิร์ฟเวอร์จะถือว่าเป็นเครื่องที่ผู้ใช้บริการรับผิดชอบเป็นเจ้าของเครื่องโดยขอเช่าใช้พื้นที่วางของผู้ให้บริการอินเทอร์เน็ตดาต้าเซนเตอร์ (Internet Data Center: IDC)
* รีเซลเลอร์โฮสติ้ง (Reseller Hosting) เป็นโฮตติ้งที่เจ้าของเว็บไซต์เช่ากับผู้รับพัฒนาเว็บไซต์ที่มีบริการพื้นที่เว็บโฮสติ้งให้กับลูกค้าที่มาจ้างทำเว็บไซต์เช่า โดยผู้รับจ้างจัดทำเว็บไซต์จะทำการจัดสรรพื้นที่ในในลักษณะของการเช่าเว็บโฮสติ้ง หรืออาจจะขายต่อในนามของตนเอง 
* ฟรีเว็บโฮสติ้ง (Free Web Hosting) เป็นบริการฝากเว็บไซต์ฟรีไม่มีค่าใช้จ่าย แต่มีข้อเสียคือไม่ยืดหยุ่นมีการจำกัดการใช้งานด้านต่าง ๆ และอาจจะแทรกมีโฆษณาแฝง

ตัวอย่างเว็บให้บริการเว็บโฮสติ้ง

<img src=img/ch01_03.png>

* https://10gb-host.com/hosting.php
* https://www.hostgator.com