## สรุป

* แพลตฟอร์มเป็นเครื่องมือที่ช่วยในการพัฒนาและจัดการเนื้อหาเว็บไซต์ที่หลากหลายที่ โดยสามารถนำไปประยุกต์ใช้งานให้เหมาะสมกับบริบทที่แตกต่างกัน แพลตฟอร์มเว็บออนไลน์ เป็นแพลตฟอร์มที่เหมาะสำหรับการสร้างเว็บไซต์ในองค์กรธุรกิจส่วนบุคคล และธุรกิจขนาดเล็กจนถึงขนาดกลาง เพราะสามารถสร้างได้ง่ายโดยใช้ระบบจัดการหลังบ้าน ไม่ต้องลงทุนด้านการวางระบบ แต่จะมีการจำกัดจำนวนการสร้างรายการและจำกัดพื้นที่ใช้งาน ในขณะที่ระบบบริหารจัดการเนื้อหาจูมล่า (Joomla) เหมาะสำหรับหน่วยงานและองค์กรทั่วไป เพราะสร้างง่ายโดยใช้ระบบจัดการหลังบ้านคล้ายกับแพลตฟอร์มเว็บออนไลน์ แต่สามารถควบคุมเรื่องด้านความปลอดภัยของข้อมูลได้มากขึ้น รองรับการทำงานภาษาพีเอชพี (PHP) และสามารถใช้ร่วมกับฐานข้อมูลเอสคิวแอล (MySQL) เป็นระบบแบบเปิดเผยรหัสคำสั่ง (Open Source) จึงมีการพัฒนาเครื่องมือเสริมให้ใช้จำนวนมาก  นอกจากนี้ เครือข่ายสังคมออนไลน์มีบทบาทในการทำธุรกิจมากยิ่งขึ้นในปัจจุบัน การสร้างเฟซบุ๊กเพจ (Facebook Page) เป็นกลยุทธ์ทางการตลาดที่ใช้เป็นช่องทางเสริมในการทำประชาสัมพันธ์และเผยแพร่ข้อมูลข่าวสารให้ถึงมีผู้บริโภคอย่างรวดเร็ว นอกจากนี้ ด้วยความก้าวหน้าของคลาวด์เทคโนโลยีที่มีการแบ่งปันทรัพยากร การประมวลผล และการจัดเก็บข้อมูลร่วมกัน กูเกิลมีการพัฒนารูปแบบบริการที่หลากหลายที่เรียกว่า กูเกิลแอปส์ (Google App) ซึ่งสามารถนำไปประยุกต์ใช้งานเชิงธุรกิจ ได้แก่ กูเกิลไซต์ (Google Sites) เหมาะสำหรับการเผยแพร่ข้อมูลข่าวสาร และ กูเกิลฟอร์ม (Google Form) เหมาะสำหรับการสำรวจข้อมูลออนไลน์ เพราะสามารถสร้างได้ง่ายและเผยแพร่ได้สะดวกรวดเร็ว ซึ่งแอปของกูเกิล (Google) จะถูกใช้งานในระดับบุคคล หรือ ส่วนงานสังกัดหน่วยงานซึ่งจะต้องใช้งานเชื่อมโยงกับระบบบริการอีเมลของจีเมล์ (Gmail) 

---
#### [<< หน้าก่อนหน้า](1004.md) | [หน้าเลือกหัวข้อ](README.md) | [หน้าเลือกบทเรียน](../README.md)
---
#### - [แบบฝึกหัดท้ายบท](1030.md)
#### - [แบบฝึกปฏิบัติท้ายบท](1050.md)
---
