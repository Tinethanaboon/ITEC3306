## เฟซบุ๊กเพจ
สื่อสังคมออนไลน์ (Social Media Network) เป็นรูปแบบการให้บริการที่สนับสนุนการแลกเปลี่ยนข้อมูล ประสบการณ์ และการสร้างความสัมพันธ์ระหว่างกลุ่มคน หรือกลุ่มองค์กร (Pallis G., et al.  2011) โดยเฉพาะในปัจจุบันเครือข่ายสังคมออนไลน์ ประเภทเฟซบุ๊กเพจ (Facebook Page) ที่เป็นเครื่องมือที่สำคัญที่ช่วยให้เข้าถึงผู้บริโภคได้ง่ายขึ้น เช่น การนำเสนอสินค้า การประชาสัมพันธ์ผลิตภัณฑ์ หรือ แบรนด์ ด้วยการกดไลค์ (Like) เพื่อติดตามข้อมูลข่าวสารซึ่งสามารถติดตามได้ไม่จำกัดจำนวน จึงสามารถส่งข้อมูลข่าวสาร อาทิ โปรโมชั่น และ ข้อมูลสินค้า หรือ บริการ เข้าตรงถึงกลุ่มเป้าหมายได้สะดวกรวดเร็ว (อุราเพ็ญ ยิ้มประเสิรฐ. 2556)   ทำให้ในปัจจุบันธุรกิจส่วนมากจะใช้ช่องทางสื่อสังคมออนไลน์เฟซบุ๊ก (Facebook) สร้างเพจที่เรียกว่า “Official Fan Page” เพื่อทำการตลาดควบคู่ไปพร้อมกับสื่อเว็บไซต์แบบเป็นทางการ (Official Website) 

<img src=img/1020.png>

จากภาพจะขั้นตอนการเริ่มต้นสร้างเพจบนเฟซบุ๊ก สามารถสร้างได้จากรายการ “Pages” จากนั้นจึงคลิกปุ่ม “Create Page” เพื่อเข้าสู่ขั้นตอนการสร้างเพจบนเฟซบุ๊ก ซึ่งลำดับขั้นตอนการดำเนินการสร้าง มีดังนี้

#### ขั้นตอนที่ 1 การเลือกประเภทธุรกิจ
ให้เลือกประเภทเพจให้ตรงกับบริบทองค์กร ดังภาพ

<img src=img/1021.png>

หน้าจอสำหรับเลือกประเภทเพจ โดยมีให้เลือก 6 ประเภท ดังนี้
1. ธุรกิจท้องถิ่น หรือ สถานที่ (Local Business or Place)
2. บริษัท องค์กร หรือ สถาบัน (Company, Organization, or Institution)
3. แบรนด์ หรือ ผลิตภัณฑ์ (Brand or Product)
4. ศิลปิน วง หรือ บุคคลสาธารณะ (Artist, Band, or Public Figure)
5. บรรเทิง (Entertainment)
6. กลุ่มเฉพาะ หรือ กลุ่มสังคม (Cause or Community)

#### ขั้นตอนที่ 2 การกำหนดข้อมูลพื้นฐาน
ควรเริ่มต้นจากการกำหนดข้อมูล ดังภาพ

<img src=img/1022.png>

ขั้นตอนการกำหนดข้อมูลพื้นฐานเพจ โดยมีลำดับ ดังนี้
1. ทำการอัพโหลด (Upload) รูปโฟรไพล์ (Profile Picture) ควรเป็นภาพโลโก้ขององค์กร หรือ แบรนด์ของสินค้า
2. ทำการอัพโหลด (Upload) รูปโคเวอร์ หรือ วีดีโอ (Cover Picture or Video) ซึ่งควรเป็นส่วนที่ให้ข้อมูลที่แสดงบริบทเชิงธุรกิจ ข้อมูลข่าวสารที่สำคัญ หรือ ข้อมูลช่องทางการติดต่อที่ เป็นต้น อาจจะอยู่ในรูปของภาพอินโฟกราฟิก
3. กรอกข้อมูลส่วน “About” ที่สำคัญให้เรียบร้อย อาทิ เบอร์โทรศัพท์ อีเมล เวลาเปิด-ปิด บริการ และ รายละเอียดเกี่ยวกับร้าน เป็นต้น 

#### ขั้นตอนที่ 3 ทำความเข้าใจในส่วนแผงตั้งค่าแอดมิน (Admin Panel) 
สามารถเข้าใช้งานได้ด้วยการคลิกรายการ “Settings” แสดงดังภาพ

<img src=img/1023.png>

แสดงหน้าจอสำหรับการตั้งค่าเพจ ในที่นี้จะอธิบายส่วนตั้งค่าเบื้องต้น ดังนี้
1. การตั้งค่าทั่วไป (General) เป็นส่วนการตั้งค่าที่สำคัญ ได้แก่ การแสดงหรือเผยแพร่เพจ (Page Visibility) การอนุญาตให้ผู้ใช้แท็กเพจ (Tagging Ability) การควบคุมการแสดงผลบางพื้นที่ (Country Restrictions) และการควบคุมอายุผู้ใช้ (Age Restrictions) เป็นต้น
2. การตั้งค่าบทบาทการทำงานเกี่ยวกับเพจ (Page Roles) โดยสามารถเพิ่มผู้ใช้งานเพจเพื่อทำหน้าที่จัดการเพจ โดยสามารถกำหนดบทบาทได้ 6 แบบ (ดังตารางที่ 8.1)
3. การตั้งการรับการแจ้งเตือน (Notifications) โดยสามารถตั้งเปิด-ปิด การแจ้งเตือนต่าง ๆ อาทิ เมื่อมีคนกดติดตามใหม่บนเฟซบุ๊ก หรือ สามารถตั้งค่าการแจ้งเตือนที่สำคัญ เช่น เมื่อมีคนแก้ไขโพสต์ที่ตนเองได้เขียน เป็นต้น นอกจากนี้ ยังสามารถตั้งสั่งให้แจ้งเตือนเมื่อเพจได้รับข้อมูล (Message) และสามารถให้ส่งการแจ้งเตือนเหตุการณ์ที่สำคัญไปยังอีเมล

**บทบาทหน้าที่ของผู้ใช้งานเพจ**
* Admin มีสิทธิการใช้งานสูงสุดสามารถกำหนดบทบาทผู้ใช้อื่นได้
* Editor ทำได้คล้าย admin แต่ไม่มีสทธิ์กำหนดบทบาทผู้ใช้อื่นได้ 
* Moderator	ทำได้คล้ายกับ Editor แต่ไม่สามารถสามารถแก้ไขเพจ ไม่สามารถสร้างและลบโพสต์ของเพจ และ ไม่สามารถไลฟ์สด (Live) ได้
* Advertiser มีหน้าที่ทำโฆษณา ทำโปรโมชันหรือ ประชาสัมพันธ์โพสต์ได้ โดยสามารถดูสถิติหรือข้อมูลเชิงลึกของเพจ และ สามารถเห็นชื่อผู้ที่เผยแพร่ข้อมูลบนเพจ
* Analyst มีหน้าที่ดูสถิติหรือข้อมูลเชิงลึกของเพจได้ และ สามารถเห็นชื่อผู้ที่เผยแพร่ข้อมูลบนเพจ เท่านั้น
* Live Contributor มีบทบาทในการไลฟ์สด (Live) บนเพจผ่านอุปกรณ์โมบาย้พียงอย่างเดียว

#### ขั้นตอนที่ 4 สร้างเนื้อหาให้กับเพจ
สร้างเนื้อหาให้กับเพจ ในที่นี้จะยกตัวอย่างส่วนการจัดการเนื้อหาเบื้องต้นที่สำคัญ ดังภาพ

<img src=img/1024.png>

จากภาพแสดงขั้นตอนการเตรียมเนื้อหาเบื้องต้นของเพจ 3 ส่วน ดังนี้
1. การสร้างเนื้อหาโพสต์ (Posts) อาทิ ข่าวสาร ประชาสัมพันธ์ หรือ ข้อมูลของสินค้าและบริการใหม่ ลงไปบนเพจบางส่วน ผู้ใช้สามารถสร้างโพสต์เตรียมไว้ได้ หลาย ๆ โพสต์ โดยทำการตั้งค่าวันที่จะเผยแพร่เอาไว้ได้ 
2. การนำเข้ารายการผลิตภัณฑ์ (Products) ในกรณี ไม่ปรากฏเมนู “Shop” ด้านซ้ายจอภาพ ให้ไปทำการตั้งค่าที่ “Settings” เลือกรายการ “Edit Page” จากนั้นให้ทำการกดที่ปุ่ม  “Add a Tab” เพื่อเพิ่มแถบ “Shop” เข้ามา ระบบจะให้ผู้ใช้คลิกยอมรับเงื่อนไข และตั้งค่าสกุลเงิน และ ช่องทางสนทนาปิดการขาย จากนั้นเพิ่มสินค้าจากปุ่ม “Add Products” ได้
3. การสร้างอีเว้นท์ (Events) เป็นส่วนส่งเสริมการขายในอีกรูปแบบ ใช้ในกรณีที่มีกิจกรรมส่งเสริมการขายต่าง ๆ สามารถสร้างเป็นรูปแบบกำหนดการอีเว้นท์ให้สมาชิกเพจลงทะเบียนเข้าร่วมกิจกรรม โดยมีส่วนข้อมูลสำคัญ เช่น ชื่ออีเว้นท์ รายละเอียดอีเว้น วันเวลา และ สถานที่ในการจัดกิจกรรม เป็นต้น

#### ขั้นตอนที่ 5 ทำการประชาสัมพันธ์เผยแพร่เพจ 
โดยสามารถดำเนินการได้ ดังนี้
1. เชิญเพื่อนในลีสต์บัญชีรายชื่อฝากกดไลค์เพื่อติดตาม ซึ่งจะเป็นการส่งเสริมประชาสัมพันธ์ไปยังเพื่อนของเพื่อนทางอ้อม
2. ฝากประชาสัมพันธ์ในช่องทางออนไลน์อื่น ๆ ไม่ว่าจะเป็นกลุ่มสังคมออนไลน์ที่เป็นเป้าหมายของสินค้าและบริการ เช่น บนกะทู้ในเว็บไซต์หลักที่ตรงกับกลุ่มเป้าหมายใหม่ หรือ ทำการแลกเปลี่ยนฝากลิงค์ร้านกับพันธมิตรทางการค้า เป็นต้น
3. ทำการโปรโมท (Promote) เฟซบุ๊กเพื่อเพิ่มยอดไลค์ และใช้โฆษณาประชาสัมพันธ์เพื่อส่งเสริมการขาย เช่น การประชาสัมพันธ์โพสต์ (Boost Post) เพื่อสร้างโอกาสไปปรากฏบนหน้าจอของกลุ่มเป้าหมายเพิ่มขึ้น

<img src=img/1025.png>

แสดงขั้นตอนโปรโมทและโฆษณาเพจบนเฟซบุ๊ก ประกอบด้วย 3 ส่วน ได้แก่ ส่วนการเชิญเพื่อนเข้ามากดไลค์ติดตาม ส่วนการโปรโมท และ ส่วนการโฆษณาโพสต์ ซึ่ง 2 ส่วนหลังจะมีค่าใช้จ่ายในการดำเนินการ

#### ขั้นตอนที่ 6 การติดตามหรือดูข้อมูลเชิงลึกของเพจ
ให้คลิกที่เมนู “Insights” จะปรากฏหน้าจอตามภาพ

<img src=img/1026.png>

เป็นหน้าจอส่วนของการติดตามข้อมูลเชิงลึกของเพจโดยแสดงเป็นภาพรวมในระยะ 7 วันล่าสุด (ในที่นี้ เนื่องจากเป็นภาพจากเพจที่กำลังสร้างมาใหม่จึงยังไม่มีข้อมูลปรากฏให้เห็น) สามารถเลือกรายการต่าง ๆ จากภาพรวม หรือ ด้านซ้ายเพื่อดูรายละเอียดในแต่ละรายการได้ เช่น จำนวนกิจกรรมที่เกิดขึ้นบนเพจ จำนวนการเปิดเพจ การติดตามเพจ การกดไลค์บนเพจ การทำโปรโมชั่นของเพจ การโพสต์บนเพจ อีเวินท์บนเพจ วีดีโอบนเพจ การส่งข้อความ และ การสั่งซื้ออสินค้า เป็นต้น ข้อมูลเชิงลึกเหล่านี้จะช่วยให้นักวิเคราะห์สามารถนำไปใช้ในการวางแผนธุรกิจออนไลน์ได้อย่างมีประสิทธิภาพโดยจากแนวโน้ม ทิศทาง และ การเติบโตของรายละเอียดด้านต่าง ๆ ในเพจ

---
#### [<< หน้าก่อนหน้า](1002.md) | [หน้าเลือกหัวข้อ](README.md) | [หน้าต่อไป >>](1004.md)
---
