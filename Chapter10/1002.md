## ระบบบริหารจัดการเนื้อหาจูมล่า

ระบบบริหารจัดการเนื้อหาจูมล่า (Joomla) มีข้อแตกต่างจากแพล็ตฟอร์มการสร้างเว็บออนไลน์ก่อนหน้านี้คือ ทรัพยากรของระบบจะอยู่ที่ฝั่งของเครื่องของผู้พัฒนา ทำให้ตัวระบบจัดการเว็บไซต์อยู่ที่เจ้าของเว็บไซต์ ซึ่งจูมล่า (Joomla) ซึ่งเป็นที่ได้รับความนิยมอย่างมากในปัจจุบัน เพราะมีการพัฒนาปรับปรุงรุ่นมาอย่างต่อเนื่อง อีกทั้งยังเป็นระบบที่ใช้งานร่วมกับภาษาพีเอชพี (PHP) และ ฐานข้อมูลมายเอสคิวแอล (MySQL) จูมล่านั้นมีเครื่องมือที่ช่วยในการสร้างเว็บไซต์ที่ติดตั้งมาพร้อมกับโปรแกรม และยังมีส่วนเสริมการทำงานจากภายนอกที่สามารถนำมาติดตั้งเพิ่มได้ 

ผู้พัฒนาเว็บไซต์สามารถที่จะดาวน์โหลดใช้งานได้ฟรีจากลิงค์ “https://downloads.joomla.org” ดังภาพ

<img src=img/1009.png>

เมื่อดาวโหลดเสร็จสิ้นจะได้ไฟล์ “Joomla_3.8.6-Stable-Full_Package.zip” ให้ทำการแยกไฟล์ดังกล่าวไปยังตำแหน่งรูท (Root) ของโปรแกรมจำลองเว็บเซริ์ฟเวอร์เอ็กซ์-แซม (XAMMP) หรือ ที่ “C:\xampp\htdocs” เปลี่ยนชื่อห้องจาก “Joomla_3.8.6-Stable-Full_Package” เป็นชื่อเว็บไซต์ที่ต้องการพัฒนา เช่น “msci”  ดังภาพ

<img src=img/1010.png>

จากภาพ แสดงรายละเอียดภายในห้องที่ติดตั้งระบบจูมล่า (Joomla) เบื้องต้น ผู้ใช้ต้องทำการติดตั้งระบบเพื่อให้จูมล่าทำการตั้งค่าเว็บและสร้างเนื้อหาหรือฐานข้อมูลมายเอสคิวแอล (MySQL) เพื่อเริ่มระบบในส่วนหลังบ้านต่อไป โดยสำหรับการติดตั้งระบบจะเรียกสั่งการจากห้อง “installation” ด้วยยูอาร์แอล (URL) “http://localhost/msci/installation/” ผ่านโปรแกรมเว็บเบราว์เซอร์ แสดงดังภาพ

<img src=img/1011.png>

จากภาพแสดงรายละเอียดในขั้นตอนการตั้งค่าเว็บระบบจูมล่า (Joomla) ประกอบด้วยส่วนการกำหนดค่า ได้แก่ การเลือกระบบภาษาแสดงผลหลัก ชื่อเว็บและคำอธิบาย อีเมล ชื่อเข้าสู่ระบบ และ การกำหนดรหัสผ่าน จากนั้นจึงคลิกปุ่ม “ต่อไป”

<img src=img/1012.png>

จากภาพ แสดงรายละเอียดในขั้นตอนการตั้งค่าฐานข้อมูลของระบบจูมล่า (Joomla) ประกอบด้วยชนิดฐานข้อมูล ให้กำหนดเป็นรุ่น “MySQLi” ชื่อโฮส เป็น “localhost” ชื่อผู้ใช้และรหัสผ่าน คือ “root” ส่วนรหัสผ่านว่างไว้ ซึ่งในที่นี้ เป็นค่าตั้งต้นของชุดจำลองเซิร์ฟเวอร์เอ็กซ์-แซม (XAMMP) ให้ตั้งชื่อฐานข้อมูล เช่น “db_msci” และ กำหนดคำนำหน้าชื่อตาราง เช่น “msci_” เป็นต้น จากนั้นจึงคลิกปุ่ม “ต่อไป” เพื่อเข้าสู่ขั้นตอนภาพรวม

<img src=img/1013.png>

แสดงรายละเอียดในขั้นตอนการตั้งค่าภาพรวมระบบจูมล่า (Joomla) ประกอบด้วย การเลือกติดตั้งข้อมูลตัวอย่าง สำหรับผู้ที่เริ่มศึกษาและใช้งานจูมล่าครั้งแรกให้เลือกทำการติดตั้งข้อมูลแบบมีข้อมูลตัวอย่าง เพื่อจะได้เอาไว้ใช้ศึกษาแต่ละส่วนประกอบของระบบจัดการหลังบ้าน นอกจากนี้ หน้าภาพรวมยังแสดงรายละเอียดของการตั้งค่าต่าง ๆ อาทิ การตั้งค่าหลักของเว็บ การตั้งค่าฐานข้อมูล รุ่นของภาษา และเครื่องมือที่ใช้ จากนั้นให้ทำการคลิกปุ่ม “ติดตั้ง” และรอจนกระทั่งการติดตั้งเสร็จสิ้น จะปรากฏหน้าจอดังภาพ

<img src=img/1014.png>

แสดงรายละเอียดในขั้นตอนติดตั้งระบบจูมล่า (Joomla) เสร็จสมบูรณ์ ให้ผู้ใช้คลิกเลือกปุ่ม “ลบโฟลเดอร์ installation” สำหรับลบห้องดังกล่าวออกเพื่อความปลอดภัย

<img src=img/1015.png>

ผู้ใช้สามารถเข้าไปจัดการส่วนระบบหลังบ้านได้โดยคลิกที่ปุ่ม “ผู้ดูแลระบบ” หรือ เข้าจากยูอาร์แอล (URL) “http://localhost/msci/administrator/” จะปรากฏหน้าจอสำหรับล็กอินเข้าสู่ระบบ ดังภาพ

<img src=img/1016.png>

ทำการใส่ชื่อผู้ใช้ และรหัสผ่านที่ได้กำหนดไว้ในตอนติดตั้งจูมล่าตอนต้น จากนั้นจึงคลิกปุ่ม “Log in” จะปรากฏส่วนการทำงานระบบหลังบ้าน ดังภาพ

<img src=img/1017.png>

จากภาพ แสดงหน้าจอระบบหลังบ้านของจูมล่า (Joomla) ประกอบไปด้วยส่วนการจัดการต่าง ๆ ได้แก่
* ส่วนเนื้อหา (Content) สำหรับการสร้างเนื้อหา หมวดหมู่ และจัดการรูปภาพ เช่น หน้าบทความ (Articles) การจัดการประเภท (Categories) และ มีเดีย (Media)
* ส่วนโครงสร้าง (Structure) สำหรับสร้างเมนูและการจัดการโมดูล เช่น การสร้างเมนู (Menus) และ การใช้งานโมดูล (Modules) บนเว็บ เช่น สไลด์โมดูล (Slide Module) เป็นต้น
* ส่วนบัญชีผู้ใช้ (User) สำหรับจัดการสมาชิกโดยมีระดับสูงสุดเรียกว่า “ซุปเปอร์ยูสเซอร์” (Super User) ซึ่งสามารถกำหนดบทบาทหน้าที่ให้กับผู้ใช้หลายรูปแบบ อาทิ กลุ่มผู้ดูแลระบบ (Administrator) กลุ่มสมาชิกผู้ใช้งานเว็บทั่วไป (Guest) กลุ่มผู้ลงทะเบียน (Registered) ทำหน้าที่แต่ละส่วน ผู้สร้างเนื้อหา (Author) ผู้ตรวจแก้ไข (Editor) และ ผู้เผยแพร่ (Publisher)
* ส่วนตั้งค่า (Configuration) สำหรับกำหนดค่าโดยรวมของเว็บไซต์ ได้แก่ การตั้งค่าไซต์ และการปรับแต่งเว็บไซต์ให้ติดอันดับการค้นหา (SEO) การปรับเทมเพลต และระบบภาษาของเว็บ เป็นต้น
* ส่วนเสริมเอ็กซ์เทนชัน (Extension) สำหรับการติดตั้งส่วนขยายหรือระบบเสริมที่ได้มีการพัฒนาให้นำมาใช้ทำงานร่วมกับจูมล่า (Joomla) ผู้ใช้จะต้องทำการดาวน์โหลดและทำการติดตั้งส่วนเสริมเข้าไปภายหลัง ตัวอย่าง เช่น ส่วนเสริม “EShop” เพื่อสร้างระบบการขายสินค้า และ ส่วนเสริม “Akeeba Backup” เพื่อช่วยสำรองเว็บไซต์ เป็นต้น
* ส่วนการบำรุงรักษา (Maintenance) สำหรับการตรวจสอบการปรับปรุงรุ่นของจูมล่า (Joomla) และ ระบบเสริมเอ็กซ์เทนชัน (Extension)

<img src=img/1018.png>

จากภาพ แสดงตัวอย่างหน้าจอหน้าเริ่มต้นของเว็บใช้ที่สร้างโดยจูมล่า (Joomla) ซึ่งสามารถเข้าได้จากห้องที่ติดตั้งจูมล่าไว้ เช่น “http://localhost/msci/” เป็นต้น

<img src=img/1019.png>

จากภาพ แสดงโครงสร้างฐานข้อมูลที่สร้างโดยจูมล่า (Joomla) โดยทำการเปิดเรียกใช้งานจากแอปพลิเคชันพีเอชพีมายแอดมิน (phpMyAdmin) ชื่อตารางชื่อมูลจะขึ้นต้นด้วยคำนำหน้า “msci_” ที่กำหนดไว้ตอนติดตั้งจูมล่า (Joomla) มีส่วนตารางที่สำคัญ อาทิ “msci_categories” เป็นประเภทเนื้อหา และ “msci_content” เป็นเนื้อหาบทความ ซึ่งในส่วนนี้ ผู้พัฒนาอาจจะใช้ภาษาพีเอชพี (PHP) เขียนโปรแกรมเข้าไปติดต่อโดยตรงได้

---
#### [<< หน้าก่อนหน้า](1001.md) | [หน้าเลือกหัวข้อ](README.md) | [หน้าต่อไป >>](1003.md)
---
